---
title: "ทำความรู้จักกับ Browser Hijacking ภัยร้ายใกล้ตัวแบบสุดขีด !"
image:
category: Tutorial
excerpt: "ตอนนี้ก็คงไม่มีใครที่ไม่รู้จักกันแล้วล่ะว่า Web Browser คืออะไร ?
เพราะเราก็ใช้มันอยู่ทุกวัน ไม่ว่าจะแค่ อ่านบทความบนเว็บผม (อวยสุดๆ), ทำการบ้าน"
date: 2015-05-17T12:45:45.000
author: arnondora
template: full-width
type: post
isFeatured: false
status: published
---

**ตอนนี้ก็คงไม่มีใครที่ไม่รู้จักกันแล้วล่ะว่า Web Browser คืออะไร ?**
เพราะเราก็ใช้มันอยู่ทุกวัน ไม่ว่าจะแค่ อ่านบทความบนเว็บผม (อวยสุดๆ), ทำการบ้าน, ค้นหาข้อมูลต่างๆ หรือหนักสุดคือ ทำธุรกรรมทางการเงิน
เราใช้มันทุกวัน ทำตั้งแต่ เล่นเฟสบุ๊ค ยัน ทำธุรกรรมทางการเงิน เราเคยคิดมั้ยครับว่า ตัว Web Browser ของเรานั้นจำเป็นที่ต้องมีความปลอดภัยแค่ไหน !
หารู้กันมั้ยครับว่า ตอนนี้มี การแอบแก้ Default Home Page บน Web Browser ของหลาย ๆ เครื่องแล้วหรือบางคนซ้ำร้ายกว่านั้นมี Ads แปลกๆโผล่มาด้วย ! เทคนิคเหล่านี้เราเรียกกันว่า "Web Browser Hijacking" คือเทคนิคการเข้ายึดครอง Web Browser ของเราเพื่อจุดประสงค์บางอย่าง อย่างที่เป็นตัวอย่างเมื่อกี้คือการเปลี่ยนหน้า Default Home Page ของเรานั่นเอง

## เราจะป้องกันมันยังไงล่ะ ?

* **อย่าเข้าเว็บแปลกๆ** <- อันนี้สุดเลยครับ โดยเฉพาะพวก Ads อะไรแปลกๆ ยกเว้นบน Google Ads นะ เพราะพวก Google Ads จะผ่านการตรวจสอบจาก Google เรียบร้อยแล้วว่า ไม่มีอะไรน่ากลัว
* **หมั่นอัพเดท Web Browser และระบบปฏิบัติการ ของเราให้ใหม่เสมอ** บางที่ Hacker หรือ Cracker อาจจะเอาช่องโหว่ของตัว Web Browser หรือระบบปฏิบัติการของเรามาใช้เพื่อเข้าเครื่องของเรา เพราะฉะนั้นหมั่นการอัพเดทโปรแกรมของเราก็เป็นการป้องกันที่ดี และให้ระวังพวก Crack โปรแกรมดีๆ มันอาจจะใช้โปรแกรมได้จริง แต่เขาอาจจะฝังอะไรลงไปก็ไม่รู้ ก็เป็นได้~ เพราะฉะนั้นควรซื้อโปรแกรมของแท้กันด้วยนะครับ และยังเป็นการสนับสนุนนักพัฒนาด้วยเลย
* **อ่านก่อนคลิก** พวกเราคนไทยหลายๆคน ติดนิสัย เจออะไรคลิกหมด เสียเวลาสักนิดไม่ถึง 2 วินาที อ่านก่อนครับ แล้วค่อยคลิก เครื่องเราจะได้ปลอดภัยมากขึ้น

## แล้วถ้าโดนไปแล้วล่ะ ?
อันนี้ก็ต้องดูเป็นเคสๆไปว่าโดนของอะไร แล้วค่อยหาโปรแกรมมาลบทิ้งไปแล้วล่ะนะครับ ถ้าเป็นแล้วก็อย่าปล่อยทิ้งไว้ เพราะเห็นว่า แค่นิดเดียวเอง มันอาจจะแอบมีอะไรทำงานอยู่เบื้องหลัง ส่งข้อมูลอะไรโดยที่เราไม่รู้ก็ได้นะ
**แต่ที่พูดมาทั้งหมดทั้งปวงนี้ วิธีป้องกันที่ดีที่สุดคือ เราก็ต้องปรับปรุงพฤติกรรมการใช้อินเตอร์เน็ตของเราด้วย โลกอินเตอร์เน็ตของเราตอนนี้มันโตขึ้นทุก ๆ วันกลลวงต่าง ๆ ก็เนียนขึ้นทุกวัน เราก็จะต้องปรับตัวเพื่อรับมันให้ได้ ที่สำคัญอย่าเข้าเว็บแปลก ๆ เช่น เว็บใต้ดิน เว็บการพนัน หรือเว็บลามกต่างๆ เพราะเว็บพวกนี้มักจะมี Spyware หรือภัยคุกคามอาศัยอยู่เป็นจำนวนมาก ตัดไฟตั้งแต่ต้นลมเลย ขอให้คอมพิวเตอร์ของคุณปลอดภัย มีความสุขบนโลกของอินเตอร์เน็ตนะครับ สวัสดีครับ**
