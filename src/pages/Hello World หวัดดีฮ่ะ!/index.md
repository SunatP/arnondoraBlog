---
title: "Hello World หวัดดีฮ่ะ!"
image:
category: My Life
excerpt: "คนที่เขียนโปรแกรม หรือเคยหัดเขียนโปรแกรมเคยสงสัยกันมั้ย ว่าทำไมโปรแกรมแรกของเรามันจะเป็น Hello World เสมอเลย ทำไมไม่เป็น Hello ตามด้วยชื่ออะไรแบบนี้ วันนี้ผมจะมาบอกเล่าที่มาของคำว่า Hello World!
ถ้าเราอยากรู้จุดเริ่มต้นของคำๆนี้ เราต้องย้อน"
date: 2015-05-06T02:15:21.000
author: arnondora
templete: full-width
type: post
isFeatured: false
status: published
---

คนที่เขียนโปรแกรม หรือเคยหัดเขียนโปรแกรมเคยสงสัยกันมั้ย ว่าทำไมโปรแกรมแรกของเรามันจะเป็น **Hello World** เสมอเลย ทำไมไม่เป็น Hello ตามด้วยชื่ออะไรแบบนี้ วันนี้ผมจะมาบอกเล่าที่มาของคำว่า**Hello World!**
ถ้าเราอยากรู้จุดเริ่มต้นของคำๆนี้ เราต้องย้อนกลับไปใน ค.ศ. 1972 ในบทความ

**A Tutorial Introduction to the Language B**

**โดย B.W. Kernighan แห่งห้องแล็บ Bell Laboratories** ที่เราน่าจะคุ้นๆจากผลงานที่สร้างๆกันมา

ตอนแรกก็ ไม่มีใครรู้จักหรอก แต่พอต่อมาคำว่า **"Hello World"** ก็ถูกใช้เป็นตัวอย่างในหนังสืออีกเล่มนึงนั่นก็คือ

**The C Programming Language**

**เขียนโดย B.W. Kernighan และ Dennis M.Ritchie** ซึ่งมีหน้าตาดังนี้

    main() {
           printf("hello world\n");
    }

งานนี้แหละครับ พอหนังสือเล่มนี้ออกไปก็ดังเป็นพลุแตก (ดังแค่ไหน ผมก็ไม่รู้เหมือนกันนะ เกิดไม่ทัน!) จากนั้นเวลาผ่านไป แค่คำว่า hello world มันก็งอกออกมาเป็น Hello World (h,w ตัวใหญ่) สักพักมี ! (เครื่อหมายตกใจ) งอกตามมา หลังๆมี , (comma) ตามมาอีก ปวดตับแท้
อย่างที่เรารู้กันว่า โปรแกรม **Hello World** เป็นโปแกรมที่ทุกภาษาโปรแกรมสามารถ Implement ขึ้นมาได้ จึงมีคนเอาเลยครับ **Implement ออกมาเป็นโปรแกรม 481 โปรแกรมจาก 481 ภาษา และแยกออกเป็น 67 ภาษาคน** โคตรจะเยอะ ลองเข้าไปดูกันได้ [ที่นี่][0] (ตอนเจอเว็บนี้ครั้งแรกก็เงิบเหมือนกัน เยอะไปไหน!)
สุดท้ายนี้ใครที่กำลังจะเริ่มเขียนโปรแกรม ก็ขอให้สนุกกับโปรแกรมแรกของคุณนะครับ **Hello World** สวัสดีครับ

[0]: http://www.roesler-ac.de/wolfram/hello.htm
