---
title: "[Dev Tip] เมื่อ If ครอง Code"
image: "./whenifwin.png"
category: Tutorial
excerpt: "ช่วงนี้ก็ได้ลงมือเขียนโค๊ตอยู่หลายๆ งานอยู่เลยทำให้นึกถึงตัวเองตอนหัดเขียนโปรแกรมใหม่ๆ ที่มักจะเขียน If แบบถล่มทลายเลยทีเดียว"
date: 2015-07-14T00:28:18.000
author: arnondora
template: full-width
type: post
isFeatured: false
status: published
---

ช่วงนี้ก็ได้ลงมือเขียนโค๊ตอยู่หลายๆ งานอยู่เลยทำให้นึกถึงตัวเองตอนหัดเขียนโปรแกรมใหม่ๆ ที่มักจะเขียน If แบบถล่มทลายเลยทีเดียว เช่น

    if ()
    {
       if ()
       {
          if ()
          {
            if ()
            {

            }
          }
       }
    }

If ซ้อนกันเต็มไปหมด จนโค๊ตกลายเป็น Wave กันเลยทีเดียว แต่ตอนนั้นก็กลับมาถามตัวเองเหมือนกันว่า ทำไมเราถึงเขียนออกมาแบบนั้น แล้วถ้าโปรแกรมเรามีคนเอาไปทำต่อ มันจะเป็นยังไงหว่า อะไรทำนองนั้นกันเลยทีเดียว

## แล้วทำไมเราถึงเขียน Code แบบนี้ออกมาได้ ?
ความขี้เกียจของเรา หรือว่า เราไม่เข้าใจ Requirement กันแน่ คิดไปได้เหตุผลล้านพันแปดเลยทีเดียว แต่สิ่งที่เราควรจะถามตัวเองจริง ๆ คือ ในเมื่อมันไม่ดี แล้วเราจะแก้ยังไงให้มันดูดีขึ้น อ่านง่ายขึ้น
มันเลยทำให้ผมกลับมาถามตัวเองอีกว่า เราเคย Refactor Code ตัวเองบ้างรึเปล่า ?

## Refactor Code คืออะไร ?
มันคือการแก้ Code ที่เราเขียนจนรันได้เรียบร้อยแล้ว ให้ สั้นลง กระชับ อ่านง่ายมากขึ้น และที่สำคัญคือลดความซับซ้อนของตัว Code ลง เหมือนกับถ้าเรามองโปรแกรมของเราเหมือน เครื่องบิน ลำนึง ในการที่เครื่องบินจะบินได้ดี มันก็ต้องเบา แต่ยังคงความแข็งแรงได้เหมือนเดิม เราอาจจะต้องเอานั่นเอง เปลี่ยนนี่หน่อย เพื่อให้ได้เครื่องบินที่เบาที่สุด และแข็งแรงที่สุดในเวลาเดียวกันนั่นเอง
ดังนั้นการ Refactor Code ของเรานั้นเป็นเรื่องที่ผมว่าค่อนข้างสำคัญอยู่เหมือนกัน เพราะว่า คนเรา ตอนคิด ตอนเขียน เราอาจจะมองภาพรวมของมันไม่ออกก็ได้ แต่หลังจากที่เราเขียนจนเสร็จแล้ว มันก็น่าจะทำให้เราเห็นภาพรวมของมันได้ง่ายขึ้น ทำให้เราสามารถแก้โค๊ตของเราได้ถูกจุด กระชับ และทำงานได้รวดเร็วมากขึ้น
