---
title: "What is IoT? มันคืออะไรหนอ สำคัญกับเรายังไง ?"
image: "./IoTSign.png"
category: Tutorial
excerpt: "ปัจจุบันนี้ เราก็ก้าวสู่โลกของอินเตอร์เน็ตเป็นที่เรียบร้อยแล้ว เมื่อก่อนตอนอินเตอร์เน็ตพึ่งเกิด ด้วยเทคโนโลยีสมัยนั้น อินเตอร์เน็ตมันแพงมาก ๆ."
date: 2015-05-30T22:27:19.000
author: arnondora
template: full-width
type: post
isFeatured: false
status: published
---

ปัจจุบันนี้ เราก็ก้าวสู่โลกของอินเตอร์เน็ตเป็นที่เรียบร้อยแล้ว เมื่อก่อนตอนอินเตอร์เน็ตพึ่งเกิด ด้วยเทคโนโลยีสมัยนั้น อินเตอร์เน็ตมันแพงมาก ๆ ไม่ใช่แค่ค่าการเข้าถึงอินเตอร์เน็ตที่แพงอย่างเดียวนะ คอมพิวเตอร์ก็แพงด้วยเช่นกัน ฉะนั้นในโลกอินเตอร์เน็ตสมัยก่อน ก็เป็นเพียงโลกเล็ก ๆ ที่มีคนใช้คอมพิวเตอร์มาเชื่อมต่อรวมกัน แต่ในปัจจุบันเทคโนโลยีเติบโตขึ้นเรื่อย ๆ ทำให้ คนเข้าถึงเทคโนโลยีได้ในราคาที่ถูกลงอย่างเหลือเชื่อ (เมื่อเทียบกับเมื่อสัก 10 ปีก่อน) มันก็ทำให้ คนเข้ามาใช้อินเตอร์เน็ตมากขึ้นเรื่อย ๆ จนตอนนี้ไปที่ไหนก็มีอินเตอร์เน็ตแล้วล่ะ ตั้งแต่คอมพิวเตอร์ตั้งโต๊ะ (Desktop) หรือไม่ว่าจะเป็น Laptop หรือล่าสุดเลย โทรศัพท์ในมือเรานั่นเอง
เมื่อไม่กี่ปีก่อน ตอนที่ Smart Phone เกิดขึ้นมา เราก็บอกว่า นี่แหละ ! เป็นยุคแห่ง Mobile จริง ๆ แล้วล่ะ ! แต่ตอนนี้ผมว่ายุคนี้มันผ่านไปแล้วล่ะ เพราะไอเดียของคนบางคนที่ว่า

## ทำไมเราไม่ให้อุปกรณ์ทุกอย่างเชื่อมต่ออินเตอร์เน็ตได้ล่ะ ?
ซึ่งในตอนนี้ก็มีหลาย ๆ เจ้าได้ลองทำจริง ๆ แล้วเอามาขายจริงแล้ว เช่นหลอดไฟที่ควบคุมด้วย Smart Phone หรือจะเป็น Heater ที่ควบคุมด้วย Smart Phone เช่นกัน ตอนนี้ของพวกนี้มันกำลังบูมมากเลยล่ะ ในต่างประเทศ ส่วนสยามเมืองยิ้มของเราก็ยังเฉย ๆ กับเทคโนโลยีพวกนี้อยู่ อาจะต้องใช้เวลาอีกสักพักในการทำให้มันบูมขึ้นมา

## แล้ว IoT มันคืออะไรกันแน่ ?
มันก็มาจากไอเดียที่ว่ามาเมื่อกี้เลยล่ะครับ ว่าทำให้ทุก ๆ อย่างเชื่อมต่ออินเตอร์เน็ตแล้ว เราสามารถทำอะไรกับมันได้ อ่อ ลืมไป IoT ย่อมาจาก Internet of Thing นะ หลายๆคนก็เชื่อนะว่าตอนนี้เรากำลังเข้าออกจากยุคที่ Mobile รุ่งเรือง และเข้าสู่ยุคที่ IoT กำลังจะรุ่งเรือง IoT is coming soon.

## มองไม่เห็นภาพเท่าไหร่ ขอตัวอย่างที
ตัวอย่างที่ ชัดเจน เลยนะครับ นั่นคือ Smart Home เลยครับ เหมือนที่ต่างประเทศก็น่าจะกำลังฮิตเลยล่ะ เปิดปิดอะไรเอง สั่งเปิด ปิดผ่าน Smart Phone ได้เลย ทำได้แม้กระทั่ง Remote จากนอกบ้านเข้ามาสั่ง เปิด ปิดโน้นนี่นั่น ตัวอย่างที่ว่ามามันก็ใกล้ตัวเราดีนะครับ ลองมาดูอีกตัวอย่างนึงที่ค่อนข้างไกลตัวเราหน่อย มันถูกนำมาใช้งานทางด้านวิทยาศาสตร์ เคยเห็นทุ่นลอยน้ำมั้ยครับ ตัวทุ่นมันจะเก็บข้อมูล อุณหภูมิ พิกัด คลื่นอะไรต่าง ๆ นา ๆ แล้วมันจะส่งไปที่ฐานข้อมูลกลาง เพื่อให้นักอุตุนิยม หรือผู้ที่ศึกษาด้านนี้ จะได้มาย้อนดูข้อมูลย้อนหลังได้แบบละเอียดสุด ๆ เลยล่ะ

## แต่มันก็มีอุปสรรค์เหมือนกันนะ !
อุปสรรค์นี้ถ้าเทียบกับโลกความเป็นจริง ก็เหมือนกับ เราพยายามที่จะพูดกับชาวต่างชาติล่ะครับ เราคุยกันคนล่ะภาษาไม่รู้เรื่อง ลองเอามาเทียบกับ IoT ดู ตอนนี้เราจะเห็นว่า ผู้ผลิตแต่ล่ะรายก็ต่างผลิตระบบของตัวเองขึ้นมา ต่างคนต่างทำ ทำให้ระบบของระบบที่เชื่อมต่อกันมันก็ทำงานเป็นของใครของมันเหมือนกัน เช่น เรามี IoT ที่เป็น หลอดไฟ กับ ประตูบ้าน เราก็ทำงานได้กับอุปกรณ์ทีล่ะอย่างเท่านั้น มันไม่มีมาตราฐานกลางที่มารองรับเลย แต่เดี๋ยวก่อน เมื่อวานซืน Google พึ่งเปิดตัว Brillo ที่เป็น OS สำหรับ IoT ในงาน Google I/O 2015 ไปเอง ซึ่งผมว่าในอนาคต ถ้าผู้ผลิตเอา Brillo มาผลิตเหมือนกับที่ ผู้ผลิตโทรศัพท์เอา Android มาผลิตได้ล่ะก็ IoT คงจะราคาถูกลง และผู้คนเข้าถึงได้ง่ายแน่นอน !

![GIO2015Keynote10](./GIO2015Keynote10.png)
