---
title: "รีวิว โจ๊กเปิดหม้อ ศาลายา"
image: "./jokpedmor_review_sign.jpg"
category: Review
excerpt: "เมื่อวันก่อน มีเพื่อนบอกว่า เออมีโจ๊กร้านนึง ก็อร่อยดีนะ เลยไปลองมาวันนี้จะมารีวิว ขนาดย่อมๆ ให้อ่านกัน"
date: 2015-08-08T08:02:50.000
author: arnondora
template: full-width
type: post
isFeatured: false
status: published
---

เมื่อวันก่อน มีเพื่อนบอกว่า เออมีโจ๊กร้านนึง ก็อร่อยดีนะ เลยไปลองมาวันนี้จะมารีวิว ขนาดย่อมๆ ให้อ่านกัน
ร้านนี้ชื่อว่า "โจ๊กเปิดหม้อ" อยู่ตรงข้าง ม.มหิดลประตู 2 นะ ถ้าใครจะไปลอง ผมว่าหลายๆ คนคงเคยได้ยินมันจากที่อื่นมาพอสมควรแล้วล่ะ เพราะมันดังอยู่พอสมควร แต่แน่นอนว่า ตอนนี้ ผมอยู่ศาลายา งานเยอะแหลกลาน ไม่ได้กลับบ้านเลยทีเดียว หลายๆ คนคงเคยได้ยินร้านนี้จากเว็บหลายๆ เจ้าล่ะ มันเปิดหลายสาขาด้วย ตอนนี้มาเปิดที่ศาลายาแล้ว เลยได้ฤกษ์ลองซะเลย
![](https://fbcdn-sphotos-a-a.akamaihd.net/hphotos-ak-xpf1/t31.0-8/11823128_10207624979963012_2470580876149727545_o.jpg?dl=1)
หน้าร้านก็ไม่ได้เป็นร้านอะไรนะ เป็นรถเข็น แต่พอมองไปแล้ว โอ้บร๊ะเจ้าโจ๊ก หอยเอย กุ้งเอย ฟินกันไปเลยทีเดียว นั่งไปสักพัก เฮ้ยมีคีบกุ้งตัวโคตรใหญ่ออกมาอีก เงิบกันไปเลยทีเดียว
![](https://fbcdn-sphotos-c-a.akamaihd.net/hphotos-ak-xtf1/t31.0-8/11802806_10207624979483000_8508161362242910960_o.jpg?dl=1)
หลังจากเงิบกับกุ้งตัวเท่าช้างที่ถูกคีบขึ้นมาแล้ว เราก็สั่งกันเถอะ วิธีสั่งอาจจะไม่เหมือนโจ๊กที่เรากินกันตามปกติแน่นอน (ถ้ามันปกติ จะมากินเหรอ) ก่อนอื่น เราก็ต้องสั่งก่อนว่า จะเอาน้ำซุปอะไร มีซุปกระดูกหมู กับ ซุปต้มย้ำ ราคาก็ต่างกันอีก แต่โอเค อยากลอง สั่งเลยซุปต้มยำมาโลด หลังจากที่เราเลือกนำ้ซุปกันไปแล้ว ก็ถึงทีเด็ดที่เราสามารถเลือกเครื่องที่เอามาใส่โจ๊กเรา มีหลายอย่างมาก และราคาเราก็จ่ายตามที่เราสั่งไปเลย เช่น พวกทะเลก็จะเพิ่มอย่างล่ะ 20 บาทอะไรประมาณนี้
![](https://scontent-kul1-1.xx.fbcdn.net/hphotos-xpt1/t31.0-8/11838596_10207624980323021_5188581043063363455_o.jpg?dl=1)
หลังจากสั่งไปแล้ว เย้ เราก็ได้มาแล้ว มาเป็นหม้อดินเลยทีเดียว ดูเหมือนจะยิ่งใหญ่ แต่เอาเข้าจริงๆ มันตื้นมากๆ เลย ในทีนี้ผมสั่งเป็น ซุปต้มยำ เพิ่มปลาหมึก หอย และไข่ รวมๆ กันหม้อนี้ก็ 60 กว่าบาท ดูผิวๆ ไม่น่าคุ้มเลย แต่พอกินจริงๆ มันก็อร่อยดีนะ หอยนี้มาเต็มมาก เยอะจริงๆ เยอะกว่ากินหอยทอดบางเจ้าซะอีก ปลาหมึกก็มาทั้งหมึกสด หมึกกรอบ ของทะเลก็สดอยู่นะ เพราะว่า ไม่ได้กลิ่นคาวอะไรเลย ทำดีอยู่เหมือนกัน ทุกอย่างที่ว่ามาดีหมด ติดอย่างเดียวที่มันเป็นโจ๊กนี่แหละ ข้าวไปไหนหมดว้าา มีแต่เครื่อง ถ้ามันถูกเรียกว่า ทะเลหม้อดิน จะดีกว่านะ
![](https://scontent-kul1-1.xx.fbcdn.net/hphotos-xtp1/t31.0-8/11807752_10207619072815337_5624722658803967526_o.jpg?dl=1)
สรุป ก็ถือว่าเป็นร้านโจ๊กที่แปลกใหม่ดีเหมือนกัน เมื่อก่อนกินโจ๊กก็คิดเหมือนกัน ว่าทำไมมันไม่ใส่อย่างอื่นนอกจากหมูสับเลยว้าา มาเจอร้านนี้เป็นร้านแรกเลย แต่แน่นอนว่า ของหลายๆ อย่างที่เอามาใส่ก็ค่อนข้างโอเคเลย เพราะฉะนั้นราคาก็อาจจะแพงกว่าโจ๊กธรรมดาไปสักหน่อย แต่ถามว่าคุ้มมั้ยก็ โอเค อยู่นะ จากที่กินมา ก็ดูจากหอย 20 บาทนี่เกือบ 10-15 ตัวได้มั้ง อย่างน้อยก็เยอะกว่ากินหอยทอดซะอีก ก็ถือว่าเป็นอีกร้านนี่น่าลองมากินเลยทีเดียว ขอจบรีวิวเพียงเท่านี้ ขอให้อร่อย...
