---
title: "Automated Testing กับการพัฒนาโปรแกรม"
image: "./Automated_testing_cover.jpg"
category: "Tutorial"
excerpt: "ในโลกของการพัฒนาโปรแกรมในปัจจุบัน เราจะเห็นได้ว่า โปรแกรมที่เราเขียนออกมานั้นจะมีความซับซ้อนมากกว่าสมัยก่อน ๆ เป็นอย่างมาก ทำให้การสร้างโปรแกรมที่มีขนาดใหญ่จะต้องพึ่งความสามารถในการสร้างพอสมควร และการทำ Testing ก็ย่อม ทำได้ยากกว่าโปรแกรมเล็ก ๆ แน่..."
date: 2016-01-11T23:21:13.000
author: arnondora
template: full-width
type: post
isFeatured: false
status: published
---

ในโลกของการพัฒนาโปรแกรมในปัจจุบัน เราจะเห็นได้ว่า โปรแกรมที่เราเขียนออกมานั้นจะมีความซับซ้อนมากกว่าสมัยก่อน ๆ เป็นอย่างมาก ทำให้การสร้างโปรแกรมที่มีขนาดใหญ่จะต้องพึ่งความสามารถในการสร้างพอสมควร และการทำ Testing ก็ย่อม ทำได้ยากกว่าโปรแกรมเล็ก ๆ แน่นอน ในปัจจุบันเลยมีวิธี Test โปรแกรมของเราอยู่หลาย ๆ วิธี

![Automated Testing](./Systems_Development_Life_Cycle.jpg)

แต่ด้วยความซับซ้อนที่มากขึ้นเรื่อย ๆ ของโปรแกรมที่เราออกแบบ ทำให้ความเสี่ยงที่จะผิดพลาดนั้นย่อมสูงขึ้นตามไปด้วยเช่นกัน แต่ในปัจจุบันตอนนี้เลยมีคำว่า Automated Testing เกิดขึ้นมา เพื่อลดข้อผิดพลาดของมนุษย์ (Human Error) ที่อาจจะเกิดได้ในการพัฒนาโปรแกรม และการทดสอบ

#### ทำไมต้องใช้ Automated Testing
ในช่วงแรก ๆ ของการพัฒนา โปรแกรมของเราอาจจะมีขนาดที่ไม่ใหญ่มาก (ย้ำว่า ช่วงแรก ๆ จริง ๆ) อาจจะมี Components หรือ ระบบย่อย ๆ ข้างใน อยู่แค่ไม่กี่ตัว ทำให้เราสามารถทำ Manual Testing ได้ง่าย และความผิดพลาดก็อาจจะเกิดขึ้นได้น้อย
เอาล่ะครับ หลังจากที่เราพัฒนาโปรแกรมไปเรื่อย ๆ Components ที่มีอยู่ระบบของเราก็จะบานขึ้นไปเรื่อย ๆ งานงอกสิครับ !! เพราะว่า เวลาเราทำ Test ที เราก็ต้องทำให้กับ Components ทุกอัน เลยทำให้ยุ่งกันเข้าไปใหญ่เลย
ปัญหายังไม่หมดแค่นี้หรอกนะ (ยังมีอีกเหรอ !!) ปัญหาข้างต้นถือว่าเป็นเรื่องจิ๊บ ๆ ไปเลย ถ้าหลังจากที่เรา Deploy โปรแกรมที่เราเขียนไปแล้ว แต่พอเวลาผ่านไป เราต้องการที่จะเพิ่ม Feature หรือขยายโปรแกรมของเราไปเรื่อย ๆ เราบอกเลยว่า มันไม่มีทางเลยที่เราจะใช้ Resource ในการทำเท่าเดิม เพราะว่า ระบบใหญ่ขึ้น เราต้องเขียน Test มากขึ้นอีก ทำให้เราต้องใช้ คนเยอะขึ้น และเวลาที่มากขึ้นในการทำงานอีก สิ่งที่งอกตามมานั่นก็คือ **ค่าใช้จ่าย**

    "ก็ซื้อ Resource มาถวายมันซะ !!"

แต่ลองนึกถึงโลกแห่งความเป็นจริง เราต้องเลิกมโนก่อนว่า เรามีเงินเยอะขนาดนั้นเลยเหรอที่จะซื้อ Resource เติมให้กับระบบที่หิวโหยแบบสุด ๆ ราคาของมันก็ไม่ถูกเลย ใช่มั้ยครับ ?
เพราะฉะนั้น การพัฒนาโปรแกรมในสเกลที่ใหญ่ เราจะต้องคำนึงถึงหลาย ๆ เรื่อง ไม่ว่าจะเป็น เทคโนโลยีที่ใช้, Target Platform, ความยากง่ายในการดูแล และที่สำคัญคือเรื่อง Performace
ลองคิดดูว่า ถ้ามีบริษัท A บอกว่า โปรแกรมแบบนี้ใช้ Resource 20  หน่วย แต่ บริษัท B บอกว่า "เฮ้ย โปรแกรมเราก็ทำได้เหมือนกันนะ แต่ใช้ Resource แค่ 10 หน่วยเองนะ" หรืออาจจะบอกว่า "โอกาที่ระบบเราจะล่ม มีน้อยกว่านะ" เราก็ต้องเลือกโปรแกรมของบริษัท B ใช่มั้ยครับ !!
ฉะนั้นแล้วการทำ Manual Testing ในระบบที่มีสเกลค่อนข้างใหญ่ถึงใหญ่สั\_ ๆ ผมถือว่าเป็นเรื่องที่สามารถสร้างหายนะได้เลยล่ะ ถึงจะบอกว่า "เฮ้ย เราทำได้ !!" แต่แทนที่เราจะมีสมาธิกับการสร้างโปรแกรมออกมา มันก็จะกลายเป็นต้องมามีสมาธิและเวลากับการทำ Testing ซะงั้น

#### วิธีแก้ !!

![Automated Testing](./Automated_testing_1.jpg)

การแก้ปัญหาง่าย ๆ สำหรับคนที่กำลังประสบปัญหา เรื่องการเสียเวลาในการทำ Testing หรือโปรแกรมเรามี Bug เต็มไปหมด ผมขอแนะนำให้เริ่มหันหน้าไปใช้ Automated Testing Tool บ้าง (ย้ำว่า บ้าง !) จากประสบการณ์แล้ว การใช้ Automated Testing Tool สามารถลดเวลาในการพัฒนาโปรแกรมของเราไปได้เยอะมาก ๆ เลย
ซึ่งในปัจจุบันนี้ Tool ที่ช่วยให้เราสามารถทำ Automated Testing นั้นผุดขึ้นมาเป็นดอกเห็ดเลย ก็อยู่ที่ความเชี่ยวชาญ หรือ Skill ที่ฝึกมาของแต่ล่ะคน แล้วเอามันเข้ามาใช้ใน Workflow จะทำให้เราสามารถทำงานได้ราบรื่นขึ้น และไม่ต้องมาห่วงหน้าพะวงหลัง และปวดตับว่า ทำไปแล้วโปรแกรมมันจะพังมั้ย !
แล้วถามว่า Manual Testing หายไปไหนล่ะ ? จริง ๆ แล้ว เราก็ไม่สามารถชใช้ Testing แบบ Automated ได้ทั้งหมด 100% เต็มหรอก เราก็อาจจะต้องพึ่งการทำ Manual Testing อยู่เหมือนเดิมแหละ แต่ว่า เราอาจจะ (ไม่อาจจะสิ !!) ลดความสำคัญของ Manual Testing ลง แล้วไปโฟกัสกับการใช้ Automated Testing มากกว่า

#### สรุป
จากที่พูดมาทั้งหมด ผมอยากจะบอกนักพัฒนาที่ยังใช้ Manual Testing ล้วน ๆ 100% อยู่ ให้ลองหันมาใช้ Testing แบบ Automated บ้างเพื่อให้สามารถโฟกัสกับตัว Main ของตัวโปรแกรมที่เรากำลังออกแบบ และ Implement อยู่ จะได้ใช้เวลากับการ Test เท่าเดิม ก็เหมือนกับเราพูดว่า ใช้เวลาเท่าเดิมแต่ทำงานได้มากขึ้นเลยแหละ ไม่กล่าวเกินจริงเลย อยากรู้เพิ่มลองเข้าไปอ่านบทความด้านล่างดู น่าจะทำให้เราเข้าใจมากขึ้นว่า ทำไม Automated Testing ถึงสำคัญขนาดนั้น [How Importany is Test Automation in Software Project][0]

[0]: http://www.seguetech.com/blog/2013/04/02/important-test-automation-software-project
