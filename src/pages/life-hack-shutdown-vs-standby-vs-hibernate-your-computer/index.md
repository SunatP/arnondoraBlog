---
title: "[Life Hack] Shutdown VS Standby VS Hibernate Your Computer"
image: "./powersavingsign.png"
category: Tutorial
excerpt: "หลายๆ ที่ใช้คอมอยู่ ก็สงสัยกันเยอะมากเลยว่า ถ้าเราไม่ได้ใช้คอมแปบนึง เราน่าจะ Shutdown"
date: 2015-09-13T15:47:29.000
author: arnondora
template: full-width
type: post
isFeatured: false
status: published
---

หลายๆ ที่ใช้คอมอยู่ ก็สงสัยกันเยอะมากเลยว่า ถ้าเราไม่ได้ใช้คอมแปบนึง เราน่าจะ Shutdown เครื่อง, Standby มันหรือจับ Hibernate ดี อันไหนประหยัดไฟกว่ากัน แต่กับบางคน อาจจะไม่รู้จัก วันนี้เราลองมาหาคำตอบกัน

## Shutdown
อันนี้ทุกๆ คนที่ใช้คอมก็ต้องรู้จักแน่นอน เพราะว่า มันคือการปิดเครื่องนั่นเอง ทีนี้ ถ้าเราต้องการจะใช้เครื่องอีกครั้ง เราก็ต้องเปิดเครื่อง และบูตระบบอีกครั้งนึง ซึ่งแน่นอนว่า ค่อนข้างเสียเวลา ลองไปดูอีกวิธีกันดีกว่า

## Standby
วิธีนี้โคตรจะฮิตเลย สำหรับคนที่ใช้ Laptop ทั้งหลาย เพราะว่าแค่พับฝาคอมลง ตัวเครื่องมันก็จะเข้าสู่โหมด Standby เองโดยอัตโนมัติ เราลองมาดูการทำงานของมันดีกว่า ก่อนอื่น เมื่อเราพับฝาตัว OS ของเราจะย้ายข้อมูลทั้งหมดลงแรมของเรา และโหลด CPU ให้ลงสุดไปเลย เพื่อประหยัดพลังงาน แต่แน่นอนว่า แรม เป็น Memory ที่จะหลงลืมได้ถ้าไม่มีไฟ เพราะฉะนั้นขณะที่เรากำลัง Standby เครื่องก็ยังต้องใช้พลังงานอยู่ดี ข้อดีของมันก็คือ เร็ว เราสามารถกลับมาทำงานต่อได้อย่างรวดเร็วมาก เพราะว่า ตัวแรมมันเป็น Memory ที่เร็วมากๆ แต่ข้อเสียของมันก็คือ ยังต้องใช้ไฟฟ้าหล่อเลี้ยงอยู่นิดหน่อย แล้วถ้าไม่มีไฟล่ะ ลองไปดูอีกวิธีกัน

## Hibernate
หลักการ Hibernate ก็จะคล้ายๆ กับ Sleep เลยแต่จากเราย้ายข้อมูลทั้งหมดลง Ram มันจะย้ายไปลง HDD แทนเพราะอย่างที่บอกไปเมื่อกี้ว่า แรม ถ้าไม่มีไฟเลี้ยง ข้อมูลในนั้นก็จะหายหมด เพราะฉะนั้นด้วยการ Hibernate นี้ เราสามารถที่จะ Hibernate ถอดปลั๊ก และเมื่อต้องการใช้ต่อก็แค่เปิดเครื่อง เครื่องก็จะกลับมาหน้าเดิมก่อนที่เราจะ Hibernate มัน แต่ Hibernate มันก็มีข้อเสียอยู่เหมือนกัน เพราะว่า เราย้ายข้อมูลที่เก็บอยู่ในแรมลงไปใน HDD ซึ่งการที่เราจะเรียกข้อมูลจาก HDD ก็ย่อมช้ากว่า Ram อยู่แล้ว ทำให้เวลาเราจะ Resume กลับมาก็จะช้ากว่า Standby นิดหน่อย ขึ้นอยู่กับ ความเร็วของ HDD และ ขนาดของหน่วยความจำ **สำคัญมาก เวลาเรา Hibernate ตัว OS มันจะจองพื้นที่ตามขนาดของแรมเพื่อเก็บข้อมูล ดังนั้น HDD ของเราต้องมีพื้นที่เหลือว่างพอที่จะเก็บแรมทั้งหมดลงไปได้ด้วยนะ**

## แบบไหนดีสุด ?
อืม... อันนี้มันก็ขึ้นอยู่กับสถานการณ์นะ ถ้า...
**เราหายไปไม่กี่นาที** อันนี้ก็น่าจะ Common Sense นะ ว่าถ้าเราหายไปสัก 5 นาที กลับมาเราก็ต้องมานั่งรอเปิดเครื่องใหม่ก็ไม่น่าจะได้เรื่องอยู่เหมือนกัน เพราะฉะนั้น เปิดไว้นั่นแหละ ดีแล้ว
เ**ราหายไปแปบเดียว สัก ชั่วโมง หรือไม่ถึง**ก็ การ Standby ก็เป็นไอเดียที่ไม่เลวเท่าไหร่ เราก็ไม่ต้องมานั่งเสียเวลาบูตเครื่องใหม่อีก แล้วก็การที่เรา Resume จากการ Standby น่าจะประหยัดเวลา และพลังงานมากกว่าเปิดเครื่องใหม่หมดเลยเนอะ
**แต่ถ้าเราทิ้งไว้เป็นวัน ๆ** การ Standby คงไม่ใช่ทางเลือกที่ดีเท่าไหร่ คงเปลืองไฟน่าดู เปิดไว้ทั้งวัน แต่ไม่ได้ใช้อะไรเลย ถึงแม้ว่า การ Standby มันแค่เอาไฟไปเลี้ยงแรมก็เถอะ เพราะฉะนั้น สำหรับเหตุการณ์แบบนี้ การ Hibrtnate ก็ถือเป็นทางเลือกที่ดีที่สุด

## ข่าวดี
ถ้าเกิดใครที่ใช้ SSD แทน HDD ปกติแล้วล่ะก็ การ Hibernate ก็เป็นทางเลือกที่ไม่เลวสำหรับเหตุการณ์ส่วนใหญ่เลยนะ เพราะว่า SSD เป็น Memory ที่ค่อนข้างเร็วอยู่ ทำให้ระยะเวลาที่ SSD จะส่งข้อมูลถึงแรมก็จะน้อยลง ทำให้เรา Resume เครื่องของเราได้เร็วขึ้น อีกทั้งการ Hibernate คล้ายๆ กับการปิดเครื่องอีกด้วย ทำให้เราประหยัดพลังงานได้เยอะเลย

## สรุป
การเลือกใช้วิธีแต่ล่ะวิธี ก็ต้องตามสถานการณ์ ขึ้นกับว่า เราจะไม่ได้ใช้มันนานแค่ไหน ถ้าไม่กี่นาทีก็ปล่อยมันทิ้งไว้ ถ้านานกว่านั้น ไม่กี่ชั่วโมง ก็แนะนำให้ Standby ก็ดีเหมือนกัน และสุดท้าย ถ้าหายเป็นวันๆ เลย ก็ Hibernate เถอะ จะได้ประหยัดไฟ ช่วยชาติและเราประหยัดเงินค่าไฟ แต่สุดท้าย ถ้าเราไม่ได้ใช้นานๆ เลยก็ Shutdown ตามปกติเถอะครับ จะได้ช่วยให้เราประหยัดพลังงาน และตังในกระเป๋าเราได้เยอะเหมือนกันนะ
