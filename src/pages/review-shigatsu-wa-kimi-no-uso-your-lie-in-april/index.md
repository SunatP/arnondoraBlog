---
title: "Shigatsu wa Kimi no Uso - Your Lie In April ฤดูที่ไม่มีเธอ"
image: "./shigatsu-kimi-no-uso.jpg"
category: Review
excerpt: "ห่างหายกันไปนานเลยนะครัช ช่วงนี้ก็เทอม 2 แล้ว อะไรที่ยุ่งๆก็ผ่านไปบ้าง เสร็จบ้าง ทิ้งบ้าง (เฮ้ย!! ไม่ใช่และ) เลยมีเวลามานั่งดู Anime อย่างจริงจัง"
date: 2015-03-22T21:58:07.000
author: arnondora
template: full-width
type: post
isFeatured: false
status: published
---

ห่างหายกันไปนานเลยนะครัช ช่วงนี้ก็เทอม 2 แล้ว อะไรที่ยุ่งๆก็ผ่านไปบ้าง เสร็จบ้าง ทิ้งบ้าง (เฮ้ย!! ไม่ใช่และ) เลยมีเวลามานั่งดู **Anime** อย่างจริงจัง (แม้เกรดจะห่วย ก็ยังนั่งดู **Anime** ได้อย่างสบายจุย ซะที่ไหน)เรื่องที่จะยกมาในวันนี้เป็นเรื่องที่ผมโคตรชอบที่สุดใน **Season** นี้เลยนั่นคือ **Shigatsu wa Kimi no Uso**

## เรื่องย่อ

**Shigatsu wa Kimi no Uso / Your Lie In April หรือภาษาไทย "คำโกหกในเดือนเมษา" **เป็น Anime แนว **Romantic** ปนๆ **Drama** (ปูเสือรอแปบๆ เดี๋ยวนะ เหมือนจะผิด)  ผลงานของคุณนาราคาวะ นาโอชิ (**Arakawa Naoshi**) ซึ่งตอนแรกก็ได้ถูกตีพิมพ์ตั้งแต่ปี 2011 จนถึงปัจจุบันกันเลยทีเดียว (นานสลัดผักเลยทีเดียว)
**เนื้อเรื่องคร่าวๆ** คือ **อาริมะ โคเซย์** ตอนเด็กๆเขาเป็นเด็กที่เล่นเปียโนโคตรเก่ง จนเป็นดาวรุ่งในวงการเลยทีเดียว แต่แล้วเวลาที่น่าเศร้าก็มาถึงนั่นคือครูของเขานั่นคือแม่ของเขาได้เสียชีวิตลง ทำให้เขาเกิดอาการประหลาดนั่นคือ ไม่สามารถได้ยินเสียงเปียโนได้อีก ทำให้เขาต้องออกจากวงการ โลกของเขาทั้งใบกลายเป็นสีขาวดำ จนกระทั่งเขาได้ไปเจอผู้หญิงคนหนึ่งที่จะเปลี่ยนชีวิตเขาอีกครั้ง (เปลี่ยนยังไงนั้นไปดูเอาเองนะแฮะ)
ที่เจ๋งคือเรื่องนี้ได้รางวัลชนะเลิศในงาน **Kodansha Manga Awards** ครั้งที่ 37 ด้วยนะเธอว์ รับประกันความเด็ด!!

## ตัวละคร

มาที่คนแรกกันเลยครับนั่นคือพระเอกของเรา **Arima Kousei** - อาริมะ โควเซย์ ก็อย่างที่เล่าไปเมื่อกี้ว่าตอนเด็กเคยเป็นนักเปียโนดาวรุ่งสมัยก่อน ก่อนที่แม่ของเขาจะเสียชีวิต

คนต่อมาคือ **Miyazono Kaori **- มิยาโซโนะ คาโอริ คนนี้แหละครับเป็นตัวดำเนินเรื่องเลยล่ะครับ เธอเป็นสาวน้อยนักไวโอลิน เพื่อนของพระเอกของเรานั่นเอง

คนนี้ก็เป็นอีกตัวละครที่สำคัญในเรื่องเหมือนกันนั่นคือ **Sawabe Tsubaki** - ซาวาเบะ สึบากิ เป็นเพื่อนสมัยเด็กของพระเอก และก็ยังเรียนที่เดียวกันอีกด้วย เป็นคนที่ฮึดพอสมควรชอบครับชอบ

ถัดมาครับ **Watari Ryouta **- วาตาริ เรียวกะ เป็นเพื่อนสนิทของพระเอกเรา เป็นคนที่ผมว่า เขาเป็นเพื่อนที่ดีมากที่สุดของอาริมะเลยล่ะครับ

## ความเห็นส่วนตัว!
ผมมองว่าเรื่อง **Shigatsu wa Kimi no Uso **นั้นเป็นเรื่องที่สนุกมากๆเลยครับ ทั้งในแง่ของการดำเนินเรื่องที่แรกๆผมว่าก็เฉยๆนะครับ แต่หลังๆมันพีคมากจน 4 ตอนสุดท้ายผมร้องไห้เลย เพราะมันเศร้ามาก กินใจสุดๆ เนื้อเรื่องก็วางโครงมาดี (เพราะผมชอบโอเคนะ) ที่เจ๋งจริงๆคือเรื่องของ ภาพและเพลงประกอบครับ มันลงตัวจนไม่รู้จะบอกว่ายังไงเลยครับ ไม่เคยมี Anime เรื่องไหนเลยที่ผมจะชอบเพลง OP กับ ED ครบทุกเพลง เรื่องนี้เรื่องแรกเลยครับ เรื่องนี้ผมให้เลย 9.8/10 ครับ จาก เพลงประกอบ,ภาพ และเนื้อเรื่องที่ผสมกันอย่างลงตัว ทำให้ผมดูแล้ว มันซึ้งได้ยาวมากๆ เหมือนความเศร้า ความสำเร็จ ความตั้งใจ มุ่งมั่นมานะ มันค้างอยู่ในใจเลยครับ

**อัพเดท Shigatsu wa Kimi no Uso** ก็จบแล้วนะครับ ใน 22 ตอนด้วยกัน ฮื่อๆไม่น่าเลย เศร้าค้างในใจอย่างบอกไม่ถูกเลย ยิ่งไปนั่งฟัง Ost. ที่เปิดในตอนจบนี่แบบ น้ำตาแทบกระจายนองเต็มคอมเลยทีเดียว อื่อๆๆ T-T
![](http://i.imgur.com/Qgm7XuO.jpg)

> "Even in the depths of the darkest oceans, some light always pierces through."
Naoshi Arakawa
