---
title: "[Life Hack] เลือกใช้ File System แบบไหนดี?"
image: "./filesystemsign.png"
category: Tutorial
excerpt: "คำถามนี้ ก็มีหลายๆ คนถามถามอยู่ในเว็บบอร์ดเยอะอยู่พอสมควรเหมือนกัน ว่า **"เราซื้อ External HDD มา แล้วจะเลือก Format เป็นแบบไหนดี ?" **วันนี้เราจะมาหาคำตอบให้กับคำถามนี้กัน"
date: 2015-07-28T16:55:22.000
author: arnondora
template: full-width
type: post
isFeatured: false
status: published
---

คำถามนี้ ก็มีหลายๆ คนถามถามอยู่ในเว็บบอร์ดเยอะอยู่พอสมควรเหมือนกัน ว่า **"เราซื้อ External HDD มา แล้วจะเลือก Format เป็นแบบไหนดี ?"** วันนี้เราจะมาหาคำตอบให้กับคำถามนี้กัน

## File System คืออะไร ?
มันเป็นรูปแบบของการเก็บข้อมูลใน HDD ของเรา ถ้าเปรียบเทียบก็เหมือนเรา เอาของเข้าไปวางในห้อง ถ้าไม่มีใครบอกว่า ไอ้นั่นมันต้องวางตรงไหน ไอ้นี่วางตรงไหน หลายๆ คนเอาของเข้ามาวางก็วางไม่เหมือนกัน เพราะฉะนั้นในคอมพิวเตอร์เลยต้องมีมาตราฐานของระบบไฟล์เหมือนกัน
แต่เอาเข้าจริงๆ ต่างคน ก็ต่างพัฒนาระบบไฟล์ของตัวเองออกมาใช้อยู่เรื่อยๆ จนมีหลากหลายแบบให้เราเลือกใช้ได้ในปัจจุบัน (เอาเข้าจริงๆ มันก็ไม่ได้มีเยอะเป็นสิบอะไร เอาที่เราน่าจะเคยเห็นจริงๆ ก็น่าจะมีสัก 2-3 แบบเท่านั้นเอง) เราลองมาทำความรู้จักกับแต่ล่ะแบบกัน

* FAT (File Allocation Table) - เป็น File System ที่ถูกพัฒนาโดย Microsoft ที่เรารู้จักกันดีนี่เอง หลักการทำงานของมันก็คือ มันจะกำหนดตัวเลขให้แต่ล่ะ Cluster ในแต่ล่ะ Partition ใน HDD ของเรา และก็สร้างตารางที่ระบุ Cluster ที่บอกถึงตำแหน่งของข้อมูลจริงๆ ใน HDD ซึ่ง FAT ก็มีหลายแบบพัฒนามาเรื่อยๆ เพื่อลบข้อจำกัดของมันไปเรื่อยๆ ตั้งแต่ FAT12 FAT16 และ FAT32
* NTFS (New Technology File System) - ก็อีกแล้ว คนที่ผลิตก็เจ้าเก่ามือเดิมของเรานั่นคือ Microsoft อีกแล้ว เพราะว่าตัว FAT นั่นมีข้อจำกัดเยอะแยะ และยังไม่รองรับ HDD ที่มีขนาดเยอะๆ และยังก๊อปปี้ไฟล์เกิน 2 GB ไม่ได้อีกต่างหาก ระบบนี้เลยถูกเอามาใช้ จนถึงปัจจุบันนี้ ในเครื่องที่ลง Windows
* ExFAT (Extended File Allocation Table) - File System ตัวนี้ถูกเอาออกมาใช้เพราะว่า ถ้าเราต้องการย้ายข้อมูลไปมาระหว่างเครื่องที่ใช้ OS ไม่เหมือนกันเช่น Windows กับ OSX เป็นต้น แน่นอนว่าชื่อมันคล้ายๆ FAT เลย นั่นเพราะว่า มันถูกพัฒนาต่อมาจาก FAT และตัดข้อจำกัดต่างๆ ออกไป เช่นสามารถก๊อปปี้ไฟล์ที่มีขนาดเกิน 2 GB ได้ เป็นต้น และแน่นอนว่า ใช้แบบ Cross Platform ได้เช่นกัน
* HFS+ - เป็นระบบไฟล์ที่ถูกพัฒนาโดย Apple เจ้าของของเรานี่เอง ซึ่งแน่นอนว่า มันจะต้องถูกเอามาใช้กับคอมพิวเตอร์ของ Apple แน่นอน และไม่สามารถเปิดและเขียนบน OS อื่นได้ (แต่ตอนนี้มันมีโปรแกรมไว้อ่านและเขียน File System นี้ให้ OS อื่นแล้วเหมือนกัน)

## ว่าแต่จะเลือกแบบไหนดี ?
จากที่ได้เล่าไป 4 แบบ ก็น่าจะเป็นแบบที่เราสามารถเห็นได้ในชีวิตประจำวันกันและ ตอนนี้เราก็ต้องมาดูแล้วว่าเราจะเลือกแบบไหน ก่อนอื่น ต้องมาดูกันก่อนว่า Partition ที่เราจะเลือกนั้นเอามาทำอะไร ถ้าเอามาลง OS ก็ต้องเป็นไปตาม OS เช่นลง Windows เราก็ต้อง Format เป็น NTFS หรือ OSX ก็จะเป็น HFS+ อยู่แล้วอันนี้บังคับ แต่ถ้าเป็น Partiton อื่นๆ ที่ไม่ได้เอามา Boot OS ต่างๆ เราสามารถเลือกได้ ซึ่งส่วนใหญ่จะเป็น External HDD ซะมากกว่า วิธีการเลือกมีดังนี้

* ถ้าเราใช้ OS อยู่ OS เดียวเช่น ใช้ Windows อย่างเดียวเลยทุกเครื่อง หรือ OSX หมดทุกเครื่องก็ให้เลือกเป็นของ OS นั้น กล่าวคือถ้าใช้ Windows อย่างเดียวก็เลือกเป็น NTFS ได้เลย และฝั่ง OSX ก็เลือกเป็น HFS+ ได้เลย
* ถ้าเราต้องการทำงานในหลายๆ OS หรือเรียกว่า Cross Platform เราก็ต้องเลือกเป็นแบบ ExFAT เท่านั้นเพราะมันเป็น File System เดียวที่ OS หลายๆ ตัวสามารถอ่านเขียนได้ตรงๆ เลยโดยที่เราไม่จำเป็นต้องลงโปรแกรมเพิ่ม
จาก 2 ข้อที่ว่ามาก็น่าจะทำให้ใครที่กำลังเลือกว่าจะ Format เป็นแบบไหนดี น่าจะได้คำตอบกันแล้ว โดยเฉพาะคนที่ใช้หลายๆ OS ก็มักจะมีปัญหานี้อยู่บ่อยๆ
