---
title: "เมื่อผมไปงาน I/O Rewind 2015"
image: "./iorewind2015.png"
category: My Life
excerpt: "ก็ ณ วันที่เขียน ผมก็ได้ไปงาน I/O Rewind 2015 ที่ คณะวิศวกรรมศาสตร์ จุฬา มานะครับ คร่าว ๆ คืองาน I/O Rewind เป็นงานที่เอาสิ่งที่น่าสนใจที่ Google ได้เปิดตัวมาในงาน Google I/O ที่ผ่านมาให้คนไทยได้ฟังกัน"
date: 2015-06-21T00:43:32.000
author: arnondora
templete: full-width
type: post
isFeatured: false
status: published
---

ก็ ณ วันที่เขียน ผมก็ได้ไปงาน I/O Rewind 2015 ที่ คณะวิศวกรรมศาสตร์ จุฬา มานะครับ คร่าว ๆ คืองาน I/O Rewind เป็นงานที่เอาสิ่งที่น่าสนใจที่ Google ได้เปิดตัวมาในงาน Google I/O ที่ผ่านมาให้คนไทยได้ฟังกัน
สำหรับปีนี้ทางงาน I/O Rewind ก็ได้หยิบยกเรื่องใหม่ ๆ ที่น่าสนใจมาจากงาน Google I/O เยอะพอสมควร ถึงแม้จะกระโดดไม่ได้ลงรายละเอียดอะไรมากนัก เพราะว่าเวลาน้อยไปหน่อย
แล้วไปงานก็แบกกล้องไป ก็หวังว่าจะไปถ่ายรูปในงานมาให้ดูกัน แต่อ้าว มีแต่รูปหลุดของเพื่อน ๆ และ พี่ ๆ ที่ไปด้วยกันเกือบหมดเลย T^T
มาเริ่มกันที่ตอนเช้าเลย เขาเปิดให้เริ่มลงทะเบียนตอน 8.30 นี่เลยครับ คิดว่ารถจะติด สรุปมาถึง 7.00 (ยังไม่เข็ดจาก ACM-ICPC ว่าวันเสาร์รถมันไม่ติดนะ) ก็ต้องเดินไปเดินมาอยู่แถวนั้น จน 8.00 กว่า ๆ ก็เดินมาตรงโต๊ะลงทะเบียน ปรากฏว่า พบมวลมหาประชา Dev อยู่เต็มแถว ๆ นั้นเลย

[![DSC_0102](https://c1.staticflickr.com/1/484/18990200375_9cd271534c_c.jpg)][0]

หลังจากนั้นก็ถึงเวลาที่เรา รอคอยกันแล้ว ลงทะเบียน !! ในที่สุดข้าก็จะได้สิ่งที่ข้าต้องการแล้ว นั่นคือ เสื้อ ~~
แต่เดี๋ยวก่อน เขาก็บอกว่า เสื้อจะแจกตอนหลังเลิกงานนะคะ ให้เอา Badge มาแลกเสื้อหลังเลิกงาน ฝันสลายเลยทีนี้
หลังจากที่เราลงทะเบียนแล้ว เราก็จะได้ป้ายห้อยมา ส่วนที่เขียนนี่ เขาจะให้กระดาษแล้วมีปากกามาให้เราเขียนเอง ก็เลยเขียนแบบง่าย ๆ ไป ชื่อ สกุล ล่ะกัน จริง ๆ อยากวาดรูปใส่ลงไป แต่เห็นสายตาของคนข้างหลังแล้ว ถ้าแกไม่ปล่อยปากกานะ ตายแน่ !! เลยต้องจำใจปล่อยปากกาแล้วออกมา ม่าย~~

[![DSC_0005](https://c4.staticflickr.com/4/3892/18367972694_03733f38ce_c.jpg)][1]
สรุปสิ่งที่ได้มาจากหลังการลงทะเบียน เราก็จะได้ Badge ของเรามา พร้อมกับซองใส่ + สายห้อยสีแดงเขียน Google ลงไปด้วย (แต่ชอบของ Stuff กับ Speaker มากกว่าอะ เพราะมันเป็นสีฟ้าอ่าา อยากได้บ้างง) และได้สติ๊กเกอร์น้องหุ่นเขียว Android มาอีกอันนึง
หลังจากลงทะเบียนเสร็จแล้ว ก็ได้เวลาเริ่มงานกันสักที เริ่มแรกก็เปิดงานด้วยคำพูดอันสั้นกระชับของ หัวหน้าภาคคอมของจุฬา อาจารย์อะไรสักอย่าง จำไม่ได้จริง ๆ ขอโทษด้วยจริง ๆ ครับ ตอนนั้นกำลังมีสมาธิกับ Facebook อยู่ (เดี๋ยวนะ !!) หลังจากนั้นก็เป็นคำกล่าวของ Mr.Amit Chopra จาก Google APAC ถัดไปก็ได้เริ่ม Session จริง ๆ สักที กับเรื่องแรก จากคุณ Wittaya, GDG Thailand (ขอเขียนชื่อเป็นภาษาอังกฤษล่ะกัน กลัวสะกดผิด เดี๋ยวงานเข้า) ก็เป็นการพูดคร่าว ๆ ว่าในงาน Google I/O 2015 ที่ผ่านมานั้น Google เปิดตัวอะไรเจ๋ง ๆ บ้าง สรุปแล้วปีนี้ ทางฝั่ง Android ก็ไม่มีอะไรใหม่สำหรับ User เท่าไหร่ เน้นไปทางการพัฒนาทางฝั่งของ UX มากกว่า และก็เริ่มทำสงครามกับทางฝั่ง IoT แล้ว (ขอโทษด้วย ถ้าภาพบางภาพมันเละ ๆ เพราะบางภาพถ่ายจากโทรศัพท์ บางภาพถ่ายจาก DSLR)

![](https://scontent-sin1-1.xx.fbcdn.net/hphotos-xta1/v/t1.0-9/p526x296/11249087_10207259497866188_2710941287811772012_n.jpg?oh=0770393699d53a36d16d0a91e51c500f&oe=56246FA5)

จากนั้นก็จะไปที่ Session ถัดไปกันเลย นั่นคือ What's new in Android จากคุณ Sittiphol จาก Cheese Factory หรือที่เรารู้จักกันในชื่อ Nuuneol นั่นเอง เขาก็มาพูดถึงว่า ใน Google I/O 2015 ที่ผ่านมา Google ออกอะไรใหม่ ๆ มากบ้าง พี่เขาก็แยกออกเป็นส่วน ๆ ผมไม่ขออธิบายล่ะกัน เพราะว่า เขียนใน [Google I/O 2015 Keynote \#io2015][2] ไปแล้ว สรุปคร่าว ๆ ก็อย่างที่บอกไปเมื่อกี้ว่า Android ตัวใหม่นี้ก็ยังชื่อ Android M Preview เหมือนตอน L Preview เมื่อปีก่อนเลย แต่ปีนี้แม้ว่า เราจะไม่ได้ไปที่ Version 6.0 แต่ว่า สิ่งที่เปลี่ยนแปลงไปจาก Android Lolipop ก็ค่อนข้างจะเยอะอยู่ และสำคัญมาก ๆ อย่างเรื่องของ App Permission ที่ทำให้ User สามารถเลือก อนุญาตให้ App ของเราเข้าถึงอะไรได้บ้าง Feature นี้จริง ๆ มันควรจะมีตั้งนานได้แล้วล่ะ แต่เมื่อมันมี Developer ก็งานช้างแล้วสิครับ เพราะว่า ต้องมา Handle กันอีกว่า ถ้า User ไม่อนุญาติแล้วโปรแกรมมันควรจะทำอะไรอีก มันเลยยุ่งไปอีก แต่พี่ก็แนะนำว่า ถ้ายัง Handle กับปัญหานี้ ยังไม่เรียบร้อยก็อย่าพึ่งไปเปลี่ยน Target SDK เป็น Android M เพราะอาจจะทำให้ App Crash จาก Feature นี้ได้ (ซึ่งตอนนี้ Target SDK ที่ผมใช้อยู่ยังเป็น Lolipop อยู่เลย ยังไม่เปลี่ยนเลย lol)
หลังจากที่พูดไปแล้วว่า ในปีนี้ทางฝั่ง Android นั่นมีอะไรใหม่ Session ถัดไปเป็นเรื่อง What's new in Android Development Tools ก็ตามหัวข้อเลย ว่าด้วยเรื่อง Dev Tool ของทางฝั่ง Android นั่นคือ Android Studio Feature ที่ผมฟังแล้ว ร้องโอ้เลย นั่นคือ มันรองรับไฟล์ภาพแบบ svg แล้ว ทำให้เราออกแบบ App ได้ง่ายขึ้นเยอะ ไม่ต้องมานั่ง Generate รูปภาพตามขนาดหน้าจอเหมือนเมื่อก่อนแล้ว และอีกเรื่องนึงที่พูดถึงคือ NDK มันคือ Toolset จาก Google ที่ทำให้เรา Implement App ของเราด้วยภาษา C, C++ ได้ น่าจะเหมาะกับ App หรือส่วนต่าง ๆ ของ App ที่ต้องเขียนเพื่อ Performance เป็นพิเศษ (ซึ่งผมก็ไม่เคยใช้ เพราะเขียน C, C++ ไม่ค่อยคล่องเท่าไหร่)
จบเรื่องนี้ไป ก็มาต่อที่ทางฝั่งของ Design กันบ้างกับ Material Now จากคุณ Wittaya, GDG Thailand อีกเช่นเคย (จริง ๆ Session Material Now นั้นก็มีอยู่ในงาน Google I/O 2015 ที่ผ่านมาด้วยนะ รู้สึกคนจะเยอะมากเลยล่ะ) Session นี้ก็มาพูดถึงการ Design App ให้เป็น Material Design และนอกจาก App ที่จะใช้ Material Design ได้แล้ว หลาย ๆ อย่าง เช่น Web หรือ TV ก็สามารถนำ Material Design เข้ามาช่วยในการออกแบบ App บนหน้าจอต่าง ๆ ของเราได้
จบจากฝั่ง Code และ Design กันแล้ว มาต่อที่ฝั่ง Marketing กันบ้าง กับเรื่องแรกจะเป็น App Indexing and Deep Linking จาก Mr. Nicholas จาก Google APAC ซึ่ง Session นี้จะพิเศษกว่าอันอื่น ๆ เขาหน่อย เพราะว่ามันเป็นภาษาอังกฤษ 100% (แหงแหละ คนพูดเป็นฝรั่งนิ) ก็ผมว่า เรื่องนี้ก็ถือเป็นเรื่องใหม่มาก ๆ สำหรับผมเลยนะ เพราะไม่เคยทำอะไรในด้าน ๆ นี้เลย รู้สึกว่าตัวเองเขียนอย่างเดียว ไม่ค่อยได้มาดูด้านนี้เลย พอมาลองฟังดูแล้ว มันก็ อืม... น่าสนใจดีนะ

![](https://fbcdn-sphotos-b-a.akamaihd.net/hphotos-ak-xpa1/v/t1.0-9/11050669_10207260276885663_7927600791997065806_n.jpg?oh=a7bca760264a32cc304ba2a071e4b541&oe=55E75E48&__gda__=1441507166_a330c7c4cb4862d5dcae02d33dcbfae3)

และแล้ว Session สุดท้าย ก่อนไปกินข้าว ~ ก็ยังอยู่ในฝั่งของ Marketing อยู่ นั่นคือเรื่อง How to promote mobile app? จาก คุณ Sasin จาก Google APAC (คนไทยนะเฮ้ย แต่เขาไปทำงานที่โน้นเฉย ๆ) ส่วนใหญ่ใน Session นี้ก็จะว่าด้วยเรื่องการ Promote App ของเราด้วย Ads Tools ต่าง ๆ ที่ Google มีให้เราใช้อารมณ์เหมือนเอา Tools มา บอกเราว่า เราจะทำให้ User ของเรารู้จัก App ของเราได้ทางไหนบ้างผ่านทาง Ads Tools ที่ Google มีให้บริการ และนอกจากนั้นทำยังไงให้ User ที่โหลด App เราไปแล้ว กลับมาใช้ App ของเรา เขาบอกว่า App ประมาณ 95% ของ App ที่ถูกโหลดมาแล้วถูกลบทิ้ง และ 20% ที่ถูกใช้ครั้งเดียวและทิ้ง และน่าเจ็บปวดสุด 60% เป็น App ที่ไม่มี ยอดโหลดเลย ปวดสุดก็อันนี้แหละ
จาก Session นี้จบก็ถึงเวลาที่หลาย ๆ คนรอคอยนั้นคือ กินข้าว !!! ซึ่งข้าวก็ไม่มีอะไร ก็เป็นข้าวกล่อง ช้อน ซ้อม พลาสติก และน้ำจามจุรีอีกขวดนึง เป็นอันเรียบร้อย
และกินข้าวเสร็จก็ถึง Session บ่าย ซึ่งผมหายไปเดินเล่น กลับมาอีกทีก็ Session สุดท้ายและ นั่นคือ What's new in Google Play Service ซึ่งเรื่องนี้ก็พูดถึง Google Play Service ที่นักพัฒนาอย่าง เรา ๆ ก็ได้ใช้อยู่ทุกวัน ซึ่งไม่ขอพูดลงลายละเอียดอีกล่ะกัน เยอะมาก !!
เกือบสุดท้าย แต่ไม่ท้ายสุดก็ จะเป็น Talk Show จาก คุณ Nuuneol และคุณ Ake เกี่ยวกับ GDE ว่ากว่าจะมาเป็น ทำยังไงบ้าง อะไรบ้าง ซึ่งก็สนุกดีครับชอบ ๆๆ
ถัดไปก็เกือบสุดท้ายอีก นั่นคือ พิธีปิดก็ไม่มีอะไร ก็พูดกล่าวปิดทั่ว ๆ ไป แล้วก็การ Selfie จาก Speaker ดีจังเลยที่นั่งข้างหน้า~ และเวลาที่เรารอคอยก็มาถึง **ไป เอา เสื้อ ~~~**

![Screen Shot 2558-06-21 at 12.26.30 AM](./Screen-Shot-2558-06-21-at-12.26.30-AM.png)

จากนั้นก็ถ่ายรูปกัน อะไรกัน อย่างสนุกสนาน สุดท้ายก็ถ่ายรูปกับ GDE คนที่ 1 และ 2 ของ SEA เรานั่นคือ พี่หนูเนย และพี่เอก เย้ ๆๆ ผมอ่านบล๊อกพวกพี่มานานมาก ๆ และ ก่อนจะเป็น GDE ซะอีก พอรู้ว่าเป็น GDE เท่านั้นแหละครับ **เงิบ....**

![](https://fbcdn-sphotos-d-a.akamaihd.net/hphotos-ak-xap1/v/t1.0-9/11228102_10207262190293497_5073162769676533426_n.jpg?oh=a659c5dbed424e95eee7d9fdf05cad58&oe=55F58658&__gda__=1445451021_003e7597c373af6414755a440ffb529e)

สรุปจากงาน วันนี้ก็ได้อะไรมากมาย **โดยเฉพาะของกิน **พวกเรื่องของสิ่งใหม่ ๆ ที่ Google ได้เปิดตัวในปีนี้ บางอย่าง ผมก็เล่นไม่ทันจริง ๆ เริ่มเขียนมันมาตั้งแต่ Android 2.3 บอกเลยอะไร ๆ มันก็เปลี่ยนไปหมด (นี่มาระลึกเมื่อก่อนทำไม !!) มันมาเร็วเกิน แต่อย่างที่ในงานบอกครับ **เทคโนโลยีมันวิ่งเร็ว มันมีอะไรมาหัดเล่นไปเถอะ ถ้ามันไม่ได้ไปต่อ ก็ถือว่า เราได้ฝึกฝีมือเราล่ะกัน....** ก่อนจบขอจบด้วย คำพูดเด็ดของพี่หนูเนยในวันนี้ล่ะกัน โดนใจมาก ๆ

    **การเขียนแอพบางทีต้องพึ่งไสยศาสตร์ - NuuNeol**



[0]: https://www.flickr.com/photos/arnondora/18990200375 "DSC_0102 by Arnondora, on Flickr"
[1]: https://www.flickr.com/photos/arnondora/18367972694 "DSC_0005 by Arnondora, on Flickr"
[2]: http://www.arnondora.in.th/google-io-2015-keynote-io2015/
