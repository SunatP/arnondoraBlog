---
title: "arnondora.in.th Update หน้าเว็บแล้วนาจา"
image: "./arnondora22_1.png"
category: Review
excerpt: "หลังจากที่เมื่อปีที่แล้ว ที่ผมเปลี่ยนหน้าเว็บใหม่หมดไฉไลกว่าเดิม ปีนี้ก็เช่นกัน เราก็ต้องทำอะไรบ้างแล้วแหละ เลยจัดซะเลย ผมใช้เวลา เสาร์ อาทิตย์ที่ผ่านมานั่งทำอยู่ ตอนนี้ก็เสร็จเรียบร้อยแล้วตอนนี้ก็อะเรียบร้อยหมดแล้ว ตามสัญญาที่โพสต์เอาไว้ในเฟส"
date: 2016-06-15T16:28:26.000
author: arnondora
template: full-width
type: post
isFeatured: false
status: published
---

หลังจากที่เมื่อปีที่แล้ว ที่ผมเปลี่ยนหน้าเว็บใหม่หมดไฉไลกว่าเดิม ปีนี้ก็เช่นกัน เราก็ต้องทำอะไรบ้างแล้วแหละ เลยจัดซะเลย ผมใช้เวลา เสาร์ อาทิตย์ที่ผ่านมานั่งทำอยู่ ตอนนี้ก็เสร็จเรียบร้อยแล้วตอนนี้ก็อะเรียบร้อยหมดแล้ว ตามสัญญาที่โพสต์เอาไว้ในเฟส จะมาเขียนให้อ่านกันว่า มันมีอะไรใหม่ ๆ เพิ่มเข้ามาบ้าง มาดูกันเลย

## Font ใหม่อ่านง่ายกว่าเดิม
![arnondora22_2](./arnondora22_2.png)

จากอันเดิมที่ใช้ Roboto ที่ไม่รองรับภาษาไทย เพราะฉะนั้นเวลาแสดงผล เครื่องก็จะเลือกเอา Font มาตราฐานมาใช้ทำให้ มันแสดงผลต่างกันในล่ะล่ะ OS อีก ซึ่งมันไม่สวยเลย ตอนนี้เราเปลี่ยนใหม่แล้ว ถ้าสังเกตจุดใหญ่ ๆ เราใช้ Sukhumwit Set ที่มาพร้อมกับ macOS แต่มันก็ติดเรื่องของ License อีก เพราะว่า Sukhmwit Set ที่มาพร้อมกับ macOS นั้นห้ามเอามาทำเป็น Font-Face ลงบนเว็บ เลยทำให้ต้องไปหาอีก Font นึงที่หน้าตาคล้าย ๆ กันนั่นคือ Thai Sans Lite ดังนั้น ถ้าใครที่ใช้ macOS เปิดเว็บมาก็จะแสดงเป็น Sukhumwit ส่วนที่เหลือก็จะเป็น Thai Sans Lite กันไปตามระเบียบ นอกจากจะเปลี่ยน Font ที่ใช้แล้ว ผมยังเพิ่มการเว้นระยะห่างของตัวหนังสือ เพื่อให้สามารถอ่านได้สบายตามากขึ้น และอีกเหตุผลนึง อันนี้เป็นผลพลอยได้คือ ภาพรวมแล้วหน้าเว็บดูสะอาดมากขึ้นมากด้วย

![arnondora22_9](./arnondora22_9.png)

ถ้าสังเกตมากหน่อยจะเห็นได้ว่า ความกว้างของการแสดง Content มันดูแคบลงมากอยู่พอสมควร โดยเฉพาะคนที่ใช้หน้าจอเล็ก หรือบน Laptop ผมก็เหมือนกัน ที่ทำแบบนี้เพราะว่า ผมอยากสร้างประสบการณ์การใช้งานที่ดีกว่า โดยที่เราสามารถอ่านได้โดยที่เราไม่ต้องกวาดสายตาไปมามาก ทริกนี้จริง ๆ มีรุ่นน้องแนะนำมา เลยทำซะหน่อย ซึ่งออกมามันก็อ่านแล้วสบายตากว่าจริง ๆ ด้วย

## เปลี่ยน Design ยิบย่อย
![arnondora22_10](./arnondora22_10.png)

อย่างเช่น ทางแถบ Sidebar ก็เปลี่ยนช่อง Search ใหม่ให้ดูกลืนไปกับหน้ามากขึ้น เพราะสิ่งที่เราต้องการแสดงในหน้านั่นคือ Post ล่าสุดทำให้คนที่ใช้ สนใจกับโพสต์ปัจจุบันนั่นเอง นอกจากแถบ Search แล้วยังมีเรื่องของ ส่วนที่แสดง Tag และ Catagories ด้านล่างด้วย  ที่เปลี่ยนเพราะว่า อยากให้มันกลืนไปกับหน้ามากขึ้น เฉย ๆ ไม่มีอะไรเลยอันนี้ 5555


## Share to Social Media Easier than before!

![arnondora22_8](./arnondora22_8.png)

อ่าาาา เดี๋ยวนี้ เรามีปุ่มแชร์ไปยัง Social Media แล้วด้วยนะ จริง ๆ จะทำออกมาตั้งแต่ปีที่แล้ว แต่ติดว่า ตอนนั้นไปอ่าน Document แล้วมันดูยากจังเลยไม่ทำ (เอิ่ม...) แต่ด้วยเมื่อสักวันพุธที่แล้วไปเจอเว็บนึงคือ ทำง่ายมาก ๆ คือตัว Social Media เขาจะมีลิงค์มาให้ แล้วให้เราเอาลิงค์เราไปวางต่อ มันก็จะเป็นการแชร์ไปยังหน้านั้นได้เลย ซึ่งเวลา Implement เราก็ใช้แค่ลิงค์ธรรมดาก็ได้แล้ว เลยทำซะเลย
สิ่งอีกสิ่งหนึ่งที่ ถ้าใครสังเกต นั่นคือ **"ทำไมปุ่มมันต้องวางด้านขวาล่างด้วย ?"** มันมีเหตุผลของมันอยู่ อันนี้เกิดจากการสังเกตจากการไปอ่านเว็บต่าง ๆ ของตัวผมเอง และเพื่อน ๆ ว่า เวลาเราอ่านทุกอย่างเลย เราจะอ่านจาก ซ้ายไปขวา เสมอ ดังนั้น ถ้าเอาเอาปุ่มไว้ด้านซ้าย แน่นอนว่า คนอ่านก็ต้องเห็นแน่ ๆ แต่ถามว่า มันควรให้เห็นตอนนั้นมั้ย คำตอบคือ ไม่ เพราะว่า เขายังอ่านไม่จบเลย แต่ถ้าเราวางมันไว้ด้านขวา ก็เหมือนกับเราอ่านจบ แล้วเหลือบตาไปมอง ก็น่าจะทำให้มีโอกาสกดมากกว่านั่นเอง (เดาเอาล้วน ๆ ไม่ต้องหาสาระจากผมเลย ไม่มี อิอิ)

## Lighter and Faster
จากเมื่อปีที่แล้วที่ได้กล่าวไปว่า Theme ตัวนี้พยายามทำให้มันเบาและ Render ได้เร็วที่สุด ปีนี้ก็แน่นอนว่า เราต้องคำนึงถึงเรื่องพวกนี้ด้วยเช่นกัน ภาพด้านล่างคือ ของเก่าที่ใช้เวลาโหลด 4.39 วินาที และต้องโหลด 467 kb ใน 1 หน้า

![arnondora22_3](./arnondora22_3.png)

มาที่ของใหม่ใช้เวลาอยู่ที่ 3.12 วินาที กับ 333 kb เท่านั้น ในหน้าเดียวกัน และในการทดสอบ ผมใช้เน็ตจากที่เดียวกัน นั่นคือ **เน็ตหอ** ที่เต่าเรียกลุงนี่เอง

![arnondora22_4](./arnondora22_4.png)

สาเหตุที่ทำให้มันโหลดเร็วขึ้นเพราะว่า ผมพยายามจัดความสำคัญของ Class และการจัด Style ต่าง ๆ ใน CSS ทำให้มันสามารถวิ่งเข้าไปหา Class นั้น ๆ ได้เร็วขึ้นนิดหน่อย Style อันไหนที่อยู่รวม ๆ กันได้ ก็จับมาเป็น Class เดียวกันอะไรแบบนี้ จะได้ลดขนาดลงไปด้วย ส่วนสาเหตุที่เล็กลงนั้น เดี๋ยวจะมาอธิบายในหัวข้อถัด ๆ ไป

## ใช้ SASS ในการทำ CSS แล้วล่ะ
![arnondora22_5](./arnondora22_5.png)

เมื่อก่อน ผมก็เขียน Stylesheet โดยใช้ CSS ธรรมดานี่แหละ จนกระทั่งเมื่อไม่นานมานี้ผมก็กลับมานั่งเรียน Laravel อีกครั้ง เลยทำให้ได้เจอกับ SASS อีกครั้ง เลยยอมกลับมาใช้ก็ได้ ดีเหมือนกัน งานจะได้เร็วขึ้น กับงานนี้ ทำให้เราสามารถจัดการสีได้ง่ายขึ้นมาก (สำหรับคนที่เอาไปแก้อะนะ) เพราะผมประกาศเป็นตัวแปรไว้ให้หมด แก้ทีเดียว ก็จบตรงนั้นเลย สบายมาก ๆ

## ใช้ Gulp แพคไฟล์ทุกอย่างรวมกัน
![arnondora22_6](./arnondora22_6.png)

และนี่คือเหตุผลว่า ทำไมขนาดของเว็บที่โหลดมันถึงเล็กลง เพราะว่า เราใช้ Plugin ตัวนึงของ Gulp ช่วยเรารวมไฟล์ Dependencies ทั้งหมด และ Minify ให้อัตโนมัติ แค่เราเซฟไฟล์ มันก็จัดการให้เราเองเลย สะดวกมาก ๆ สำหรับคนที่ Clone มาทำต่อก็สามารถใช้ได้เหมือนกัน เพราะผมเอา `gulpfile` ไว้ให้ด้วย ไม่ต้อง config อะไร เรียก gulp watch แล้วก็เซฟไฟล์ มันก็จะจัดการให้เรียบร้อยเลย ถ้าเป็นเมื่อก่อน ผมต้องก๊อป CSS ของ Bootstrap มาวาง ก๊อปของตัวเองมาวางเซฟ แล้วก็ใช้ YUI สั่ง Minify ลำบากมาก ๆ ตอนนี้ง่ายมาก ๆ สบาย และเล็กลงอีกด้วย

## เริ่มใช้ npm และ bower เป็น Package Manager
![bower_sign](./bower_sign.png)

ตอนเวอร์ชั่นก่อนหน้านี้ วิธีการลง Bootstrap ผมใช้แค่โหลดแล้วก๊อปแปะลงใน Project เลย ทำให้มันไม่ค่อยเป็นระเบียบ และทำการอัพเดท Dependencies ได้ยาก ตอนนี้ผมเปลี่ยนมาใช้ Bower ซึ่งเป็น Package Manager มาจัดการให้ ดังนั้น Dependencies ทั้งหมดจะอยู่ใน Folder `bower\_components` ทั้งหมด และสามารถทำการอัพเดทผ่าน Command Line ได้เลย

![arnondora22_7](./arnondora22_7.png)

ส่วน npm ผมเอามาใช้กับ Gulp เลยเพราะมันต้องใช้ ไม่มีอะไรเลยจริง ๆ 5555

## พึ่งรู้จักคำว่า "Progressive Loading"
ถ้าใครที่ตาไว ๆ หน่อยจะเห็นว่าตอนโหลดหน้า ตอนแรกมันจะเป็น Font อันเดิมนี่แหละ แล้วจู่ ๆ มันก็เปลี่ยนเป็น Font อีกตัวนึง ที่เป็นแบบนี้เพราะผมใช้เทคนิคที่เรียกว่า Progressive Loading เป้าหมายก็คือ การทำให้หน้าเว็บเรา **ดูเหมือน** โหลดเร็วกว่าเดิม แต่จริง ๆ แล้วก็เท่าเดิมแหละ แค่เราทำให้ User เห็น Content ได้เร็วขึ้น
วิธีที่ผมใช้ ถ้าใครอ่านใน Code ผมทำการแยก CSS File ออกมาเป็น 2 ไฟล์คือ

* Style หลักที่มีเรื่องของสี และการจัดหน้าต่าง ๆ
* Font ที่จะมี Style ของการจัดเรียง Font และสีต่าง ๆ ของ Font อยู่รวมกัน
เวลาโหลดจริงมันก็จะโหลดการจัดวางหน้า พวกกล่องอะไรต่าง ๆ ลงมา แล้วแสดงผล สุดท้ายจึงโหลดตัว Font Stylesheet มาแล้วค่อยเอามาใช้กับหน้าอีกครั้งนึง ทำให้เราสามารถ **หลอก** ตาได้ว่า หน้าเราโหลดเร็วขึ้น (จริง ๆ มันโหลดและ Render เร็วขึ้นจริง ๆ นะ)

## It's just the beginning

![arnondora22_11](./arnondora22_11.png)

เขียนเหมือนของปีที่แล้วเลย ปีที่แล้วบอกว่า มันยังไม่ค่อยสมบูรณ์เท่าไหร่ ก็ต้องพัฒนากันไป แต่รอบนี้สิ่งที่จะบอกคือ ผม Release มันออกมาเป็นเวอร์ชั่น 2.0 ใน [Github ผมรอเสียงตอบรับอยู่นะครับ ส่วน Development Cycle ของรอบปีนี้จะเป็น Minor Change ทั้งหมด และจะ Major Change ในช่วงมิถุนายนปีหน้า หรือไม่ก็ออก Theme ใหม่เลย (แต่ [Theme เก่า][11]ยัง Support ให้อยู่นะเออ) สำหรับวันนี้ สวัสดีครับ !!

[11]: https://github.com/arnondora/wordpress-paper-theme
