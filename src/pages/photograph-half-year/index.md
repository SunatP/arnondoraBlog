---
title: "หลังจากจับกล้องหัดถ่ายรูปจริงจัง มาครึ่งปีได้แล้ว"
image:
category: My Life
excerpt: "หลังจากเมื่อตอนเดือนพฤษภา ก็ได้เขียนเล่าเรื่องตอนที่ได้ใช้กล้องใหม่ๆ ตอนนี้จะมาอัพเดทกันดีกว่า ว่าครึ่งปีที่จับกล้องมาได้อะไรมาบ้าง"
date: 2015-09-09T20:19:04.000
author: arnondora
templete: full-width
type: post
isFeatured: false
status: published
---

หลังจากเมื่อตอนเดือนพฤษภา ก็ได้เขียนเล่าเรื่องตอนที่ได้ใช้กล้องใหม่ๆ ตอนนี้จะมาอัพเดทกันดีกว่า ว่าครึ่งปีที่จับกล้องมาได้อะไรมาบ้าง
กล้องก็ยังตัวเดิมไม่เปลี่ยน (ใครจะเปลี่ยนครึ่งปีตัวว่ะ!!) นั่นก็คือ Nikon D5300 เลนส์เดิมไม่มีซื้อเพิ่ม เพราะตังไม่มี TT เมื่อตอนใช้กล้องใหม่ๆ ก็ยังใช้ Mode Auto ตอนที่รีบๆ อยู่นะ แต่ตอนนี้ Mode Auto คืออะไร lol ใช้ Manual หมดล่ะ
![](https://fbcdn-sphotos-e-a.akamaihd.net/hphotos-ak-xfa1/t31.0-8/11206790_10206889280850994_5372680525644030010_o.jpg?dl=1)
ที่สนุกของกล้อง DSLR คือเราต้องใช้ Mode Manual เพราะเราจะได้ปรับค่าได้หมดเลย ไม่ว่าจะเป็น ISO (ค่าความไวแสง), Shutter Speed (ความเร็วชัตเตอร์) และ Aperture (ความกว้างของม่านชัตเตอร์) ค่าทั้ง 3 มันก็มีความสัมพันธ์กันหมดเลย มันจะสนุกตรงนี้ล่ะ ตรงที่เราได้ปรับค่า ลองถ่ายลองเล่นดูสนุกๆ
![](https://scontent-sin1-1.xx.fbcdn.net/hphotos-xpf1/t31.0-8/11951537_10207864553432199_7481859716403201776_o.jpg?dl=1)
นอกจากโหมด Manual แล้ว ที่ผ่านมาก็ยังได้เล่นโหมดอื่นๆ อีก ก็สนุกดีนะ แต่ที่สนุกสุดก็น่าจะเป็น Manual นี่แหละจะปรับอะไรก็ได้ แต่ทั้งหมดแล้ว มันก็คือการคุมแสงนี่เอง
![](https://farm6.staticflickr.com/5808/21082900120_30f0144ae2_o_d.jpg)
นอกจากโหมด และการปรับตั้งค่าแล้ว ยังมีเรื่องขององค์ประกอบภาพอีก จะถ่ายยังไงถึงจะสวย เมื่อก่อนก็มั่วๆ ไปนะว่า "เออแบบนี้สวย เอาเลยล่ะกัน" แต่เดี๋ยวนี้ไม่ได้และ เดี๋ยวนี้เริ่มใช้สัดส่วนของภาพเข้ามาช่วย เช่นการให้ตัวแบบอยู่ตามจุดตัดของเส้นกริด ทำให้ตัวแบบดูน่าสนใจมากขึ้นอะไรแบบนี้ เอาจริงๆ เลยนะ มันลำบากมากอะ lol แต่ก็ได้ภาพที่สวยขึ้นเยอะเลย
![](https://fbcdn-sphotos-c-a.akamaihd.net/hphotos-ak-xpt1/t31.0-8/11822913_10207652708656212_5065107798614440873_o.jpg?dl=1)
เมื่อก่อนจำได้เลยว่า เป็นมนุษย์กล้องที่จบหลังคอม หมายความว่า เราจะต้องเอารูปเข้าไปแต่งในคอม เพื่อให้ภาพมันสมบูรณ์ขึ้น แต่ตอนนี้กำลังหัดอยู่ให้มันจบที่หลังกล้องเลย มันจะทำให้เราถ่ายรูปแบบต่างๆ ได้ดีขึ้น ง่ายๆ คือฝึกเรื่องความคิดสร้างสรรค์นี่เอง
![](https://scontent-sin1-1.xx.fbcdn.net/hphotos-xpt1/t31.0-8/11713929_10207411072815467_3724947611507650462_o.jpg?dl=1)
อีกเรื่องที่ได้คือ ความอดทน รูปแต่ล่ะรูป ไม่ใช่ว่า เดินๆ ไปถ่าย อุ๊ย! ได้รูปแล้ว รูปแต่ล่ะรูปนอกจากองค์ประกอบที่เราต้องคำนึงแล้ว มันยังต้องมีเรื่องของแสง ซึ่งแน่นอนว่า แสงธรรมชาติมันมาๆ ไปๆ ตามเวลาของมัน กว่าจะได้เราก็ต้องรอจนเวลาได้ แสงได้ แล้วค่อยถ่าย ซึ่งแน่นอนว่า กว่าจะได้รูปแต่ล่ะรูปมานี่ รอนานมากๆ
![](https://scontent-sin1-1.xx.fbcdn.net/hphotos-xap1/t31.0-8/10333817_10207254372338053_7010533599932498580_o.jpg?dl=1)
แต่ตอนนี้กำลังติดการถ่าย Time Lapse อยู่ มันเป็นการที่เราตั้งเวลาถ่ายภาพไว้ให้มันถ่ายทุกๆ กี่วินาที หรือนาทีก็ว่าไป แล้วก็เอามาต่อเป็นวีดีโอ การถ่ายแต่ล่ะครั้งแบบยากมาก เพราะเราต้องกะเวลาที่เราต้องใช้ ต้องถ่ายวินาที หรือนาทีล่ะกี่ใบ หรือแม้กระทั่ง ต้องกะแสงเองด้วย ยิ่งถ่ายนานก็ยิ่งกะยากไปอีก อย่างช่วง 5 โมง แล้วจะถ่ายไปถึงสักทุ่มนึง เราก็ต้องตั้งค่ากล้องเพื่อให้มันเข้ากับแสงของช่วงเวลานั้น ซึ่งแน่นอนว่า เราจะไปรู้ได้ไงว่า แสงมันจะเป็นยังไง หรือเราต้องตั้งโน้นนี่นั่นเท่าไหร่ **พลาดที พังทั้งคลิปเลยนะ! **แต่ถ้าได้ก็ ดูดีเลยนะ สวยๆ
หลังจากเราได้รูปมาแล้ว เพื่อให้มันสมบูรณ์ขึ้น เราก็ต้องเอามาแต่งในคอมอีก มันก็มีเรื่องน่าปวดหัวของมันอีก ตอนนี้โปรแกรมที่ผมใช้แต่งเกือบทั้งหมดเลยนั่นคือ Adobe Lightroom มันเป็นโปรแกรมแต่งภาพที่รองรับไฟล์ Raw และเป็นโปรแกรมที่ค่อนข้าง ไม่สิ เป็นมืออาชีพเลย ในตัวโปรแกรมมันก็จะมีอะไรให้เราปรับเล่นเยอะเลย เพราะมันเยอะนี่แหละ งานงอกกันเลยทีเดียว ก็ต้องค่อยๆ มาลองเล่นทีล่ะอย่างว่า ถ้าปรับอันนี้แล้วมันจะได้อะไรออกมา อะไรแบบนี้ ก็สนุกดีเหมือนกันนะ
เวลาเราปรับอะไรทุกอย่างมันก็จะไปแสดงผลที่ Histogram มันก็คือกราฟที่เอาไว้แสดงสีและรายละเอียดในรูปของเราอะไรแบบนี้ ได้ข่าวว่าเทอมหน้าก็ต้องเรียนวิชา Introduction to Multimedia เหมือนว่าจะต้องเรียนด้วยว่า ถ้าเราปรับไอ้นี่ ใน Histogram จะเป็นยังไงอะไรเทือกนั้นเลย เพราะฉะนั้นก็เป็นการหัดไว้ก่อนล่ะกันสนุกๆ
![](https://farm1.staticflickr.com/750/20648326164_67af248c5a_o_d.jpg)
ทำมาสักพัก ก็เริ่มจัด Workflow ได้แล้วว่า เราจะต้องทำงานยังไง ตอนนี้ก็ถ่ายมาก็เป็นไฟล์ Raw ก็เอามันมาแต่งให้มันดูเป็นธรรมชาติ และอัพลง Google Drive ซะเลย แล้วค่อยเอามาแต่งต่ออีกรอบใน Lightroom อีกรอบนึงแล้วเก็บไฟล์ JPG ไว้ในเครื่อง ประหยัดกว่ากันเยอะเลย
![](https://fbcdn-sphotos-g-a.akamaihd.net/hphotos-ak-xat1/t31.0-8/11807379_10207599688570743_1591270307177779442_o.jpg?dl=1)
ทั้งหมดนี้ก็เป็นสิ่งที่ผมได้มาจากการถ่ายรูป ประมาณครึ่งปี มันให้อะไรเรามากกว่า รูปสักใบ การถ่ายรูปมันก็เหมือนการเดินทางนั่นแหละครับ มันสำคัญที่ระหว่างทาง ระหว่างที่เราถ่ายรูปนี่แหละ มันไม่ใช่แค่การเก็บช่วงเวลาสักช่วงหนึ่งลงไปในภาพแล้วได้กระดาษมาใบนึง แต่มันเป็นการทำให้เรารู้ว่า ช่วงเวลานั้นมันมี ความสุข ความเศร้า และมีคุณค่าเพียงใด
