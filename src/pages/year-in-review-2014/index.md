---
title: "Year In Review! - 2014 ก็ผ่านไป 2015 ก็เข้ามา"
image: "./yearinreview2014.jpg"
category: "My Life"
excerpt: "ก่อนอื่นก็ต้องสวัสดีปีใหม่กันก่อนเลยนะครับ เย้ๆๆ 2015 แล้วเลขดูดี หาร 5 ลงตัว ปีนี้ก็เป็นปีนึงที่ ผมรู้สึกว่า เป็นปีที่ค่อนข้างจะมีอะไรเยอะอยู่พอสมควร"
date: 2015-01-01T01:35:54.000
author: "arnondora"
template: "full-width"
type: "post"
isFeatured: false
status: "published"
---

**ก่อนอื่นก็ต้องสวัสดีปีใหม่กันก่อนเลยนะครับ เย้ๆๆ 2015 แล้วเลขดูดี หาร 5 ลงตัว**
ปีนี้ก็เป็นปีนึงที่ ผมรู้สึกว่า เป็นปีที่ค่อนข้างจะมีอะไรเยอะอยู่พอสมควร จึงอยากมาบอกเล่าเรื่องดีๆของปีที่ผ่านมาบ้าง ไม่เรียงล่ะกันเยอะ ยังไงความสุขมันก็คือความสุข

* **MathEngine Project ครบรอบ 5  ปีแล้ว!!** มันเป็นอะไรที่ ตกใจมาก!! ตอนอยู่ ม.2 เริ่มเขียนโปรแกรมคำนวณทางคณิตศาสตร์โง่ๆ เพราะตัวผมเองเกลียดคณิตศาสตร์เข้าไส้ แล้วก็พัฒนามาเรื่อยๆ ไม่คิดว่ามันจะเป็นโปรเจ็คที่จะอยู่ได้นานขนาดนี้
* **MathEngine มี Developer ในสมาชิก 1000 คนแล้ว!!! **ก็เรื่องเดิมเลย MathEngine อีกแล้ว เมื่อเกือบๆสิ้นปีก็พึ่งจะฉลอง 1000 Developer ไป ซึ่งดีใจมาก!!
* **เปลี่ยนจากเด็กมัธยมสู่เด็กมหาลัย - **ก็ปีนี้ก็เป็นปีแรกที่เติบโตก้าวสู่รั้วมหาลัย จากลูกแม่ศรีสู่ลูกพระบิดา ก็เป็นอีกอารมณ์ที่ทำให้ชีวิตเราสนุกดีเหมือนกัน
* **เริ่มฝึก Skill ถ่ายรูปจริงจัง - **ปีนี้ก็ซื้อโทรศัพท์ใหม่ (Xperia Z1) ก็เนอะกล้องมันก็โอกว่าเครื่องเก่าเลยฝึกถ่ายรูปจริงจัง ก็โอเคนะ โอกว่าเดิมเยอะเลยล่ะ สนุกดี พบอีกงานอดิเรกใหม่และ
* **เปลี่ยนงานอดิเรกใหม่ - **ก็ผมโดยส่วนตัวเป็นคนที่ค่อนข้างเบื่อง่าย จากตอนมัธยม เราเรียนๆไป ก็เขียนโปรแกรมเป็นงานอดิเรก แต่ตอนนี้ผมมาเรียนคณะ ICT เลยต้องหางานอดิเรกใหม่ที่ไม่ซ้ำ ตอนนี้เลยได้ มาศึกษาประวัติศาสตร์ อย่างจริงจัง
* **แข่ง ACM-ICPC ครั้งแรก - **ปกติฝึกแต่พวกเบื้องต้น ตอนนี้ต้องมาแข่งเขียนโปรแกรมจริงจัง เงิบสิครับ ได้เพราะเพื่อนช่วยหมดเลย MUICT\_Reducto!!!
* **ไปงาน Barcamp Bangkhen ครั้งแรก -** จริงๆงานนี้จะไปมาครั้งนึงและตอนอยู่ ม.6 แล้วมันตรงกับวันธรรมดามั่งจำไม่ได้ และตอนนั้นก็ได้ระลึกได้ว่า "ถึงจะมีที่เรียนแล้วก็อย่าแรดเยอะเดี๋ยวเรียนไม่จบ" ก็เลย เออยอมไม่ไปก็ได้
แต่จริงๆแล้วปีใหม่มันก็แค่เรื่องสมมุติที่คนเราตั้งขึ้นมา แต่การสมมุติก็ไม่ใช่เรื่องเสียหายอะไร จริงๆแล้วดีซะอีก มันทำให้เราได้มานั่งคิดทบทวนว่า

**ปีนี้เราทำอะไรไปบ้าง?**
**ปีหน้าเราจะต้องแก้ไขอะไร?**
**และสุดท้ายมองไปข้างหน้า เพื่อสู่อนาคต**

**เราเลยมีคำว่า Year Resolution ไงล้าาา - ตั้งเลยอีก 12 เดือนหลังจากนี้เราจะทำอะไร!!**

ตั้งเป้าหมายเลยว่าปีนี้เราจะทำอะไร แล้วต้องทำอะไรเพื่อให้ สิ่งที่เราอยากทำมันสำเร็จ ที่สำคัญ อย่าโลภมาก เดียวจะทำไม่ทันนะแจ๊ะ

โดยส่วนตัวผมมองว่า การที่เราตั้งเป้าหมายอะไรสักอย่างนึงแล้วเราสามารถ Achieve มันได้มันจะเกิดความสุข ที่คอยขับเคลื่อนชีวิตของเราให้ก้าวต่อไป

**ชีวิตเรามันไม่สำคัญที่ผลลัพธ์ แต่มันสำคัญที่ตอนเดินทางมากกว่า**

**สุดท้ายก็แนะนำว่า เราน่าจะเขียน Year Resolution เก็บไว้ให้เราอ่านได้เสมอ วันนึงเวลาผ่านไป เราจะได้มาเห็นว่าตอนนั้นเราทำอะไร มันก็ช่วยสร้างความสุขให้เราอย่างนึงเหมือนกัน **

และสุดท้ายจริงๆและ ก็สวัสดีปีใหม่ทุกคนครับ สวัสดีครับ :) !
