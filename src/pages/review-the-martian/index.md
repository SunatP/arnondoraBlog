---
title: "[Review หนัง] The Martian กับการเอาชีวิตรอด ณ ดาวอังคาร"
image: "./martian2015.jpg"
category: Review
excerpt: "ช่วงนี้หลาย ๆ มหาลัยก็น่าจะสอบเสร็จกันหมดแล้ว แต่ของผมยังไม่ได้สอบเลย แค่ใกล้สอบเฉยๆ แต่ช่วงใกล้สอบนี่แหละ น่าไปหาอะไรทำนอกจากอ่านหนังสือสุดๆ ไหนๆ The Martian ก็เข้าแล้ว เลยไปจัดซะเลย"
date: 2015-10-06T20:40:28.000
author: arnondora
templete: full-width
type: post
isFeatured: false
status: published
---

ช่วงนี้แหละ หลาย ๆ มหาลัยก็น่าจะสอบเสร็จกันหมดแล้ว แต่ของผมยังไม่ได้สอบเลย แค่ใกล้สอบเฉยๆ แต่ช่วงใกล้สอบนี่แหละ **น่าไปหาอะไรทำนอกจากอ่านหนังสือสุดๆ** เพราะใจสั่งมา ไหนๆ The Martian ก็เข้าแล้ว เลยไปจัดซะเลย

![](./1434378091-rgtre-o.jpg)

ธีมหลักๆ ของเรื่องก็คือ **การเอาชีวิตรอด** ซึ่งหนังหลายๆ เรื่องก็ได้นำเสนอในส่วนนี้เยอะมาก แต่มันก็ไม่ได้แหวกแนวเท่าเรื่องนี้เลยจริงๆ ส่วนอีกเรื่องนั่นคือ **ความช่วยเหลือ** มันทำให้เราเห็นว่า คนเรา เมื่อเราเห็นใครเดือดร้อน เราก็พร้อมที่จะช่วยเหลือเขา ไม่ว่าเขาจะอยู่ที่ไหนก็ตาม
เนื้อหา เล่าถึงนักบินอวกาศ มาร์ค วัทนีย์ นักบินอวกาศ ที่ถูกทิ้งไว้ที่ดาวอังคาร หลังจากเกิดอุบัติเหตุพายุเข้ากระทันหัน และลูกทีมก็หนีกลับโลกทั้งที่คิดว่า มาร์ค ตายแล้ว ผ่านไป 1 วัน มารค์ก็ฟื้นขึ้นมาบนกองทราย ในขณะเดียวกันบนโลก และคนในทีมก็ได้สรุปว่า มาร์คได้ตายไปแล้ว

![1443772677](./1443772677.jpg)

แต่มาร์คก็ไม่ยอมแพ้ เขาใช้ความรู้ของเขาเพื่อเอาตัวรอด เช่นการปลูกมันฝรั่งบนดาวที่ไม่น่าจะมีอะไรโตได้ ในขณะเดียวกันบนโลกก็จับถึงความผิดปกติได้ว่า น่าจะมีอะไรอยู่บนดาวอังคาร และถึงรู้ว่ามันคือมาร์คนั่นเอง จากนั้นนาซ่าก็ได้หาทางเพื่อที่จะติดต่อกับมาร์คและเริ่มภารกิจช่วยเหลือในที่ที่ห่างไป 140 ล้านไมล์
ตัวหนังได้นำเสนอหลายอารมณ์มาก ทั้งความโดดเดี่ยว ความขัดแย้ง และมิตรภาพได้แบบพอดี ลงตัว กลมกล่อมมาก ๆ และถึงแม้ว่า หนังเรื่องนี้จะเป็นหนังอวกาศ แต่คำศัพท์วิทยาศาสตร์ที่ใช้ ก็ไม่ได้ยากเลย แถมกับมุขตลกหลายๆ มุขแล้วก็เป็นอีกส่วนผสมที่ค่อนข้างกลมกล่อมเลยทีเดียว

![](./1443701674-martiangal-o.jpg)

โดยสรุป The Martian เป็นหนังที่ครบรสมาก เต็มไปด้วย จินตนาการ ความหวัง ความสุข ความโดดเดี่ยว ความขัดแย้ง หลายๆ อย่างรวมกัน กลายเป็นส่วนผสมที่ทำให้เราสนุกไปกับมัน ดูแล้วมันได้ทั้งความรู้ ทั้งจินตนาการ และความสนุกเลยนะ เชียร์เลยให้ไปดูกัน มันดีมาก !
เอาไปเลย 9.5/10 จากการแสดงที่ดูจริงมาก และฉากที่อลังเลยล่ะ ประกอบกับเนื้อเรื่องที่พูดถึงชีวิต 2 ปีบนดาวสีส้ม อ้างว้างอย่างดาวอังคารได้ไม่น่าเบื่อเลย ตื่นเต้น และลุ้นทั้งเรื่องว่ามันจะมีอะไรเกิดขึ้นบ้าง จนเวลาผ่านไปแปบเดียว อ้าวจบเรื่องแล้ว เพลินมากๆ เลย ตอนสุดท้ายพีคสุดแล้วล่ะ ชอบ ๆ (ไปดูแล้วจะรู้ว่า ตอนจบนี่พีคจริงๆ I will survive เลยมั้ยล่ะ ! lol)
