---
title: "ลดขนาดรูปบน Wordpress ด้วย EWWW Image Optimizer"
image: "./EWWWImageOptimizer_sign.png"
category: Tutorial
excerpt: "เรามาถึงในยุคที่เว็บไซต์ของเราสามารถเข้าถึงได้จากทุกที่ และจากหลากหลายประเภทอุปกรณ์ด้วยกัน เรื่องนึงที่สำคัญเรื่องนึงคือ รูปภาพ ไหนจะเรื่องของขนาด (Dimension) หรือจะขนาดไฟล์อีก"
date: 2017-02-23T14:23:12.000
author: arnondora
template: full-width
type: post
isFeatured: false
status: published
---

เรามาถึงในยุคที่เว็บไซต์ของเราสามารถเข้าถึงได้จากทุกที่ และจากหลากหลายประเภทอุปกรณ์ด้วยกัน เรื่องนึงที่สำคัญเรื่องนึงคือ รูปภาพ ไหนจะเรื่องของขนาด (Dimension) หรือจะขนาดไฟล์อีก วันนี้เราจะมาโฟกัสกันที่ขนาดไฟล์กัน เราจะมาใช้ **EWWW Image Optimizer** ในการลดขนาดของไฟล์กัน

#### ความเร็วในการโหลดหน้าเว็บส่งผลอย่างไรเว็บไซต์ของเรา ?
สำหรับปัญหานี้ ให้เราลองนึกดูว่า ถ้าเราเป็นคนที่เข้าหน้าเว็บสักเว็บนึง แล้วปรากฏว่า เว็บนี้รูปเยอะมาก ๆ แล้วโหลดช้าอีก เราคงไม่ค่อยสบอารมณ์แน่นอน

![](https://www.arnondora.in.th/wp-content/uploads/2017/02/EWWWImageOptimizer_3.png)

ฉะนั้น เรื่องของการโหลดหน้าจึงเป็นเรื่องที่สำคัญมาก มีการทดลองบอกว่า ผู้ใช้จะคาดหวังว่า หน้าจะสามารถโหลดได้ในเวลาประมาณ 2-3 วินาที จากนั้นจะเริ่มออกหนีไป

ที่ได้กล่าวไปเมื่อกี้เป็นทางฝั่งของ Desktop แต่ถ้าเป็นทางฝั่ง Mobile ความคาดหวังจะสูงขึ้นอีกมาก ทำให้เราต้องทำให้หน้าของเราโหลดได้เร็วที่สุดเท่าที่จะเป็นไปได้

#### ขนาดของไฟล์ภาพก็เป็นอีกหนึ่งปัจจัย
จริง ๆ เหตุผลก็มีอยู่หลาย ๆ อย่าง แต่วันนี้ขอยกเรื่องของขนาดของไฟล์ภาพมาก่อนละกัน ถ้าเราลองใช้ Inspect Tool เข้าไปดู Request ต่าง ๆ ที่เกิดขึ้นในหน้าเว็บของเรา เราจะเห็นได้ว่า **มากกว่า 50% ของหน้าเว็บเรากินไปกับภาพเกืิอบหมดแล้ว** มันทำให้เราเสียเวลาเป็นจำนวนมากในการโหลดภาพเข้ามาแสดงผลนหน้าเว็บของเรา บางภาพก็ใหญ่จะโหลดนาน บางภาพเล็กจะโหลดช้า ตามขนาดของภาพ และความเร็วของอินเตอร์เน็ตกันไป

![](https://www.arnondora.in.th/wp-content/uploads/2017/02/EWWWImageOptimizer_2.png)

สิ่งที่เราจะทำได้ง่ายที่สุดคือ การลดขนาดของไฟล์ภาพให้ได้มากที่สุด ซึ่งก็จะทำได้ 2 วิธีใหญ่ ๆ คือการ ลดขนาด (Dimension) ของภาพ หรือ การบีบอัดภาพนั่นเอง

ซึ่งทั้ง 2 วิธีนี้สามารถทำควบคู่กันไปได้ ตัวอย่างเช่นเว็บของผมที่ทุกท่านกำลังอ่านอยู่ตอนนี้ ก็ทำทั้ง 2 อย่างเหมือนกัน ก็ต้องไปดูว่าหน้าเว็บของเราต้องใช้ภาพขนาดไหนมา และเอามาบีบอัดทุกครั้ง แต่มันจะไปเสียเวลาตรงตอนบีบอัดนี่แหละ

![](https://www.arnondora.in.th/wp-content/uploads/2017/02/EWWWImageOptimizer_4.png)

Workflow ของการทำภาพ Blog เมื่อก่อนของผมก็คือ ได้ภาพออกมาเอาไปย่อให้ Width เป็น 1000px และสุดท้ายก็เอาไปเข้าเว็บ tinyPNG แล้วถึงจะอัพโหลดเข้าเว็บต่อไป แต่ขั้นตอนตรงนี้มันค่อนข้างกินเวลามาก เลยต้องหาวิธีมาลดขั้นตอนตรงนี้

## EWWW Image Optimizer คือคำตอบ !

![EWWW Image Optimizer](https://www.arnondora.in.th/wp-content/uploads/2017/02/EWWWImageOptimizer_1.png)

เมื่อตอนไปงาน WordCamp BKK ที่ผ่านมา ก็ได้ไปรู้จักกับ Plugin ตัวนึงที่ชื่อว่า **EWWW Image Optimizer** ที่เป็น Plugin ตัวนึงอยู่บน Wordpress ที่จะคอยช่วยลดขนาดของไฟล์ภาพในเว็บเราโดยใช้การบีบอัด

![](https://www.arnondora.in.th/wp-content/uploads/2017/02/EWWWImageOptimizer_5.png)

ซึ่งการติดตั้งก็ไม่ยากเลย เพียงแค่เราเข้าไปที่ Plugin ในหน้า Admin ของไซต์เราแล้วเข้าไปติดตั้งก็เรียบร้อย

ถ้าเกิดเรามีรูปภาพอยู่ในเว็บของเราอยู่แล้ว เรายังสามารถที่จะสั่งให้มันบีบอัดไฟล์ภาพทั้งหมดที่เรามีอยู่ได้ทั้งหมดทีเดียว ด้วยคลิกเดียวเลย โดยการกดปุ่ม Bulk Optimize ได้เลย มันก็จะเริ่มทำการบีบอัดไฟล์ภาพบนเว็บของเราให้ทั้งหมดเลย

แต่ภาพต่อ ๆ ไปที่เราจะอัพโหลด มันก็จะบีบอัดให้อัตโนมัตินะ ไม่ต้องมานั่งสั่ง Bulk Optimize ทุกครั้ง

## ทำออกมาแล้วอาการเป็นยังไง ไหนบอกหมอสิ๊ !

![](https://www.arnondora.in.th/wp-content/uploads/2017/02/EWWWImageOptimizer_6.png)

จริง ๆ คือลืมแคปหน้าจอก่อนตอนทำเอาไว้ วิธีทดสอบของผมคือ การใช้เน็ตตัวเดียวกันเปิดหน้าเดียวกัน และหาค่าเฉลี่ยออกมา และทำแบบนี้อีกครั้งหลังจากการแปลงเสร็จสิ้น

**ผลคือหน้าเว็บโหลดเร็วเพิ่มขึ้น 10% นิด ๆ เท่านั้น** เหตุที่เพิ่มมาไม่มากน่าจะเป็นเพราะว่า ก่อนหน้านี้ภาพนั้นได้ทำการบีบอัดมาแล้ว (ที่เคยบอกไปว่าใช้ tinyPNG มาช่วย) ทำให้เปอร์เซ็นต์ในการบีบอักอีกครั้งมันเลยต่ำมาก ๆ เฉลี่ยอยู่ที่ 14% เท่านั้น ฉะนั้นขนาดของภาพจึงลดลงไม่มากขนาดนั้น และจะเห็นได้ว่า ภาพทั้งหมดในหน้าเว็บตอนนี้กลายเป็น **WebP** หมดแล้ว ซึ่งก็ส่งผลดีต่อหน้าเว็บของเรามาก ๆ

## สรุป
การนำ Plugin อย่าง **EWWW Image Optimizer** เข้ามาช่วยก็เป็นอีกทางเลือกที่ดีในการบีบอัดรูปภาพในเว็บไซต์ของเรา ที่จะช่วยในเรื่องของขนาดรูปภาพได้เป็นอย่างดี โดยเฉพาะกับหน้าเว็บที่มีรูปภาพเยอะ ๆ แล้ว Plugin ตัวนี้จะช่วยคุณได้เป็นอย่างดีในการจัดการบีบอัดรูปภาพ ก็แนะนำให้ลองเอามาใช้ดูครับ มันจะช่วยย่นเวลาของเรา และยังลดขนาดของผู้ใช้ที่ต้องโหลดหน้าเว็บเราด้วย **ผู้อ่าน Happy ผมก็ Happy ครับ** สำหรับวันนี้สวัสดีครับ
