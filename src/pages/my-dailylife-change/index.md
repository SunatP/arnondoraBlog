---
title: "จัดเวลาชีวิตใส ๆ สไตล์ arnondora"
image: "./mylifestyleSign.jpg"
category: My Life
excerpt: "ก่อนอื่นขอเท้าความกันก่อน คือก็เปิดเทอม ขึ้นปี 2 มาสักพักใหญ่ ๆ แล้ว ซึ่ง หน้าที่ภาระงานหลาย ๆ อย่างมันก็มากขึ้นกว่าตอนที่อยู่ปี 1 แต่ช้าแต่ ก็ยังอยากมีชีวิตที่เกือบ Slow Life."
date: 2015-10-09T23:39:28.000
author: arnondora
template: full-width
type: post
isFeatured: false
status: published
---

ก่อนอื่นขอเท้าความกันก่อน คือก็เปิดเทอม ขึ้นปี 2 มาสักพักใหญ่ ๆ แล้ว ซึ่ง หน้าที่ภาระงานหลาย ๆ อย่างมันก็มากขึ้นกว่าตอนที่อยู่ปี 1 แต่ช้าแต่ ก็ยังอยากมีชีวิตที่เกือบ Slow Life เหมือนตอนที่อยู่ปี 1 หรือ Slow กว่านั้น ก็จะดีมากเลย เลยเกิดไอเดียที่จะจัดการกับเวลาชีวิตของตัวเองสักหน่อย

## ใน 1 วันเราต้องทำอะไรบ้าง

* **เรียน - **อันนี้น่าจะขาดไม่ได้เลยใน 1 วันอันแสนธรรมดา ต้องตื่นเช้าไปเรียน จนเย็น.... โดยทั่วไปคณะผมจะเข้าเรียน 9 โมงซึ่งเป็นเวลาที่สายกว่าคณะอื่นเขา ซึ่งดี~~ ฮึฮึ
* **งานอื่น ๆ - **อาจจะงงว่ามันคืออะไร จริง ๆ นอกจากเป็นนักศึกษาแล้ว ผมก็ยังมีงานอื่นอยู่อีก เช่น เขียน Blog ในเว็บนี้ กว่าจะหาหัวเรื่อง หาเนื้อหามาเขียนมันค่อนข้างใช้เวลา หรือจะเป็น Project ที่ผมดูแลอยู่ก็ต้องตัดสินใจหรือแม้กระทั่งลงมือเขียน กินเวลาอยู่พอสมควรเหมือนกัน
* **กิน - **เรื่องกินเรื่องใหญ่มาก ใน 1 วันผมจะใช้เวลานั่งกินข้าว และคุยกับเพื่อนไม่ต่ำว่า 2-3 ชม. ต่อวัน ก็ตีเป็น 3 ชม. ล่ะกัน
* **Learn sth new! - **หลาย ๆ คนอาจจะไม่มีเวลานี้เท่าไหร่ แต่มันเป็นสิ่งที่ผมมักจะทำอยู่เกือบทุก ๆ วันนั่นคือการเรียนรู้สิ่งใหม่ ๆ ส่วนใหญ่จะเป็นเรื่องที่ตัวเองสนใจซะมากกว่า อาจจะไม่ใช่เรื่องคอมพิวเตอร์ แต่เป็นพวกเรื่อง วิทยาศาสตร์หรือ จิตวิทยาที่ผมสนใจ
* **พักผ่อน  - **พักผ่อนในที่นี้ไม่ใช่นอนนะ (เดี๋ยวนอนจะว่ากันในข้อถัดไป) พักผ่อนในที่นี้หมายถึง การที่เราไม่ต้องทำอะไร เหมือนกับนั่งฟังเพลงอ่านหนังสือชิว ๆ อยู่เฉย ๆ เรื่อย ๆ ง่าย ๆ ว่า Slow Life นั่นแหละ
* **นอน -** การนอนก็เป็นการพักผ่อนอีกวิธีนึงที่ดีมาก ๆ แต่ที่ผ่านมาผมไม่ค่อยได้ให้ความสำคัญกับการนอนเท่าไหร่ โดยปกติ ผมจะนอนสัก 4-7 ชม ในวันธรรมดาและ 8-9 ชมในวันหยุด (ต่างกันลิบลับเลยมั้ยล่ะ)
* **ทำการบ้าน อ่านหนังสือเรียน -** ถ้าไม่ใช่ช่วงก่อนสอบการอ่านหนังสือ ก็จะทำน้อยหน่อย แต่ก็จะเสียเวลาเยอะไปกับการทำการบ้าน ถึงวิชาที่เรียนวันนึงมันเยอะสุดแค่ 2 วิชา แต่ความเถื่อน และเวลาที่ทำก็ย่อมเยอะกว่าตอนมัธยมอยู่แล้ว
จะเห็นได้ว่า ใน 1 วันผมทำอะไรเยอะมากเลย ผมต้องทำอะไรสักอย่างแล้วล่ะ ให้สามารถทำทุกอย่างได้หมดใน 1 วัน ยากเนอะ แต่ก็ลองดูสักตั้ง รอบแรก ผมเริ่มด้วยการจัดตารางเวลา มาลองดูกัน

7.30 ตื่นนอน
9.00 - 12.00 เรียนเช้า
12.00 - 13.00 กินข้าวกลางวัน
13.00 - 16.00 เรียนบ่าย
16.00 - 18.00 กินข้าวเย็น
19.00 - 21.00 Learn sth new
21.00 - 23.00 งานอื่น ๆ
23.00-01.30 ทำการบ้าน อ่านหนังสือเรียน ว่ากันไป

ซึ่งแน่นอนว่าผลคือ **ทำไม่ได้** เพราะว่าวันนึง งานและการบ้านของเรามันไม่คงที่ และทำไปได้สัก 2 วันพบว่า มันน่าเบื่อ มาก แถมไม่มีเวลาพักผ่อน เลยคต้องหาวิธีใหม่ วิธีที่มันยืดหยุ่นกว่านี้ เลยมาได้อีกวิธีนั่นคือ แทนที่เราจะบอกว่า ตอนนี้ทำอะไร เราบอกแค่ว่า เราทำทำอะไรเท่าไหร่หรือ Target แทนดีกว่า

7-8 ชม. นอน
6 ชม. เรียนที่คณะ
2 ชม. Learn sth new
2 ชม. อ่านหนังสือ
(Target: ทำให้เสร็จ) ทำการบ้าน
(Target ทำงานเร่งด่วนให้เสร็จ) ทำงานอื่นๆ
3 ชม. กินข้าว + เมาส์มอยเรื่องชาวบ้าน ที่เราโปรดปราน
เวลาที่เหลือ พักผ่อน Slow Life รัวๆ

ด้วยวิธีนี้ เราไม่จำเป็นต้องทำอะไร ที่ไหน อย่างไร แต่เราบอกแค่ว่า ใน 1 วันเราจะต้องทำอะไร มากเท่าไหร่เท่านั้นเอง เพิ่มลดได้ตามความเหมาะสม ทำให้มันยืดหยุ่นขึ้น ทำตามได้ง่ายขึ้น และจากการทดลองปรับใช้มาสัก 2 วันหน่อย ๆ ได้แล้ว พบว่า มันก็ดีขึ้นนะ แต่อาจด้วยเพราะว่า ช่วงนี้มันเป็นช่วงที่งานก็บีบเข้ามา และก็ใกล้สอบแล้วเลยไม่ค่อยเห็นผลเท่าไหร่ แต่ก็ทำให้ผมมีความสุขขึ้นหลายขุมเลยล่ะ เพราะว่าเราได้มีเวลากับตัวเองมากขึ้น งานเสร็จ ความเครียดก็น้อยลงด้วย ถ้าใครประสบปัญหานี้เหมือนกัน ก็ลองเอาไปปรับใช้กันนะครับ
