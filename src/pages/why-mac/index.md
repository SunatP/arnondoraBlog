---
title: "Why Mac ?"
image: "./"
category: My Life
excerpt: "มีคนหลายคนชอบถามผมเสมอว่า
"ทำไมถึงต้องใช้ Mac ด้วย ?? ราคาต่อสเปกก็แพงกว่า"
date: 2014-05-26T03:11:26.000
author: arnondora
templete: full-width
type: post
isFeatured: false
status: published
---

มีคนหลายคนชอบถามผมเสมอว่า
"ทำไมถึงต้องใช้ Mac ด้วย ?? ราคาต่อสเปกก็แพงกว่า"

วันนี้ผมเลยอยากจะมาบอกเล่าถึงประสบการณ์ของการใช้ Mac ว่ามันเป็นยังไง
1\. **Design** เรื่องนี้ผมก็ค่อนข้างให้ความสำคัญนิดหน่อย ไม่มากเท่าไหร่ครับ Mac เนี่ยผมว่ามันให้การออกแบบที่ค่อนข้างเรียบไม่ต้องมีอะไรมาก มันทำให้เวลาผมทำงานแล้วรู้สึก อยากที่จะทำงานมากขึ้น (บางคนอาจไม่เกี่ยวนะ ฟิลลิ่งล้วนๆอันนี้) **อีกอย่างของการ Design ตัวเครื่องเลยคือ Keyboard ครับ** ตอนจะซื้อเครื่องผมได้ไปลองเล่นเครื่องยี่ห้ออื่นๆ รุ่นอื่นๆมา แต่ก็ไม่มีรุ่นไหนที่ผมว่า Keyboard พิมพ์แล้วมันส์มือมากครับ และพิมพ์ผิดน้อยมากที่สุด ก็ยกให้ Layout ของ Apple ไปเลย
2\. **ระบบปิด** ถัดมาครับคือเรื่องของระบบปิด ถามว่าทำไมผมถึงชอบ เพราะเนื่องจากผมทำงานพวกของ Programming เป็นส่วนใหญ่และให้ความสำคัญกับ Environment (สภาพของเครื่องทดสอบ) มาเป็นพิเศษจึงทำให้ผมชอบระบบปิดมากกว่าการใช้ระบบเปิด และเนื่องจากที่มันเป็นระบบปิดจึงทำให้การทำงานของผม เสถียรและลื่นไหลกว่า
3\. **ความคงทน **เครื่องที่ผมใช้อยู่รุ่น Macbook Pro Early 2011 ซื้อตั้งแต่วันแรกที่ขายเลยจนถึงตอนนี้มันก็อายุ 3 ปีกว่าๆแล้วครับ มันยังทำงานได้ลื่นอยู่เลย แต่สภาพข้างนอกนี่ไม่ไหวเลย (อันนี้เพราะไม่ค่อยเช็ดถู เท่าไหร่ ใช้อย่างเดียว) ตอนนี้แค่เปลี่ยน HDD กับ Ram ก็ยังลื่นอยู่ถึงเครื่องนี้จะผ่านมา 3 ปีแล้ว มีอาการงองแงนิดหน่อยตอนก่อนหมดประกัน (โชคดีสุด เพราะอะไหล่แพงโคตร !!!!)
4\. **Battery** เรื่องนี้สำคัญมากครับ เพราะผมก็เป็นคนนึงที่ชอบเอาเครื่องออกไปทำงานนอกบ้าน ซึ่งบางครั้งก็ไม่มีปลั๊กเสียบ แต่ ณ ตอนที่จะซื้อโน๊ตบุ๊คตอนนั้นก็ปี 2011 นั่นเลยครับ ตอนนั้นเดินดูไปก็ไป ร้องโอ้กับ Macbook Pro นั่นเลยครับ Apple เคลมว่าอยู่ได้ 8 Hrs เลยนะ ตอนนั้นด้วยมนต์สะกดอะไรไม่รู้ผมจึงอยากได้เครื่องนี้เลย ซึ่งตอนเอามาใช้จริงก็ไม่ผิดหวังครับ มันอยู่ได้จริงๆ 8 Hrs แถมให้อีกกว่าๆด้วย อีกทั้งตอนนี้ผ่านมา 3 ปีแล้ว ผมเห็นเพื่อนผมที่ซื้อในช่วงเวลาเดียวกัน (ยี่ห้ออื่นนะ ไม่บอกว่ายี่ห้ออะไร) แบตเสื่อมกันหมดแล้วครับ บางคนก็เปลี่ยนแบต บางคนก็ยังทนใช้อยู่ แต่ของผมตอนนี้ถ้าเล่นเน็ตอย่างเดียว 6 Hrs มันยังไม่หวั่นเลยครับ ถึงจะผ่านมา 3 ปีแล้ว
5\. **ไม่ต้องคิด **เรื่องนี้ก็เป็นอีกเรื่องที่ผมชอบ เมื่อก่อนตอนใช้ Windows อยู่ผมต้องมาลงโปรแกรมที่ทำโน้นทำนี่ แต่พอมาใช้ Mac แทบทุกอย่างมัน Pre-Install มาแล้วพร้อมใช้งานทุกอย่างเว้นงานบางอย่างเช่นงาน Programming (นั่นมันแหงอยู่แล้วป่ะแหม่ๆๆ)
6\. **ประสบการณ์ในการใช้งาน **อันนี้เป็นเรื่องของระบบกันบ้างคือ OSX ผมมองว่า OSX เป็นระบบปฏิบัติการที่ค่อนข้างตอบสนองกับการใช้ชีวิตของผมได้ลงตัวมาก มันทั้งลื่นไหล เร็ว ทำงานสะดวกไม่ค่อยมีอะไรกวนเท่าไหร่ แถมกับ Gesture ของ Trackpad แล้วทำให้การทำงานของผมลื่นไหล เสร็จเร็วขึ้นมีเวลาไปทำอย่างอื่นได้อีกเยอะเลย แล้วก็อีกอย่างเลยคือ เวลาทำงาน ผมลืมเมาส์ไปได้เลยเพราะ Gesture บน Trackpad มันใช้งานได้ลื่นไหลว่าเมาส์นัก
7\. **จอสีสวยสดใส **เหตุผลข้อนี้อาจใช้ฟิลลิ่งเยอะหน่อยนะครับ ตอนที่ผมไปเดินดูโน๊ตบุ๊คเนี่ยผมดูวัสดุของผิวจอหลายๆอย่าง เรื่องสี เรื่องมุมองศาการมองต่างๆ แล้วผมสรุปได้เลยว่า Mac นั้นจอสวยสุดกับ Notebook ราคานั้นเลยครับ ถ้าเป็นบี่ห้ออื่นผมสังเกตุวัสดุมันจะไม่ใช่กระจก จับแล้วมันลื่นๆอะครับ (ไม่รู้นะครับว่ามันคืออะไร) แล้วมุมองศาการมองมันได้ไม่เท่ากับ Macbook เลย

แต่ว่าที่พูดข้อดีมาทั้งหมดเนี่ยข้อเสียมันก็มีเหมือนกันครับ แต่เท่าที่ผมดูแล้วเนี่ยปัญหาหนักสุดของผมเลยคือ สเปกน้อยเมื่อเทียบกับราคา แต่ผมมองว่า เครื่องนี้เราไม่ได้ซื้อสเปกทั้งหมด แต่ผมซื้อประสบการณ์การใช้งานมากกว่า แล้วถามว่าสเปกที่ผมใช้มันพอมั้ย ก็ตอบเลยว่าส่วนใหญ่พอนะครับ เว้นงานบางอย่างผมกะเอาไปรันในเครื่อง PC อีกเครื่องแทน
และสุดท้ายนี้ผมอยากจะแก้ความเข้าใจผิดๆอีกเรื่องนึงครับ **"คนใช้ Mac ต้องเป็นคนที่ทำงานด้าน Graphic เท่านั้น" ตอบตรงนี้เลยครับว่า ไม่ ไม่ตัวใหญ่ๆเลยครับ** อย่างผมผมเป็น Programmer ก็ยังใช้เลยครับ แล้วใช้แล้วสะดวกขึ้นเยอะเลยครับ จริงๆแล้วสมัยนี้ไม่จำเป็นต้องทำงานด้าน Graphic ก็ใช้ได้ครับ แต่คนที่ใช้ส่วนใหญ่มักจะเป็นคนที่ไม่ต้องใช้สเปกสูงมาก เช่นโปรแกรมเมอร์ หรือบางคนเน้น Design หรือความ Portable ก็ใช้กันเยอะแยะครับ
