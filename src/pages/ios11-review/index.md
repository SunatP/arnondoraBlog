---
title: รีวิว iOS11 OS ตัวล่าสุดจาก Apple
image: "./ios11-review-1f4fa905-ad50-4239-ade1-f97d6ba15925.png"
category: "Review"
excerpt: "เมื่อไม่กี่วันที่ผ่านมา Apple ก็ได้ปล่อย iOS เวอร์ชั่นใหม่ออกมา นั่นคือ iOS 11 ถือว่าเป็นเวอร์ชั่นที่มีการเปลี่ยนแปลงเยอะมาก เมื่อเทียบกับเวอร์ชั่นอื่น ๆ โดยเฉพาะใน iPad ตอนนี้หลังจากที่ผมได้ใช้มาตั้งแต่ GM"
date: "2017-01-10T22:12:03.284Z"
author: arnondora
template: full-width
type: post
isFeatured: false
status: published
---

เมื่อไม่กี่วันที่ผ่านมา Apple ก็ได้ปล่อย iOS เวอร์ชั่นใหม่ออกมา นั่นคือ iOS 11 ถือว่าเป็นเวอร์ชั่นที่มีการเปลี่ยนแปลงเยอะมาก เมื่อเทียบกับเวอร์ชั่นอื่น ๆ โดยเฉพาะใน iPad ตอนนี้หลังจากที่ผมได้ใช้มาตั้งแต่ GM เลยจะมารีวิวว่า มีอะไรใหม่แล้วมันทำให้เราใช้งานได้สะดวกมากขึ้นยังไง (ผมก็จะเล่าเฉพาะที่เห็นได้บน iPad เท่านั้นนะ เพราะไม่ได้ใช้ iPhone)

## New Dock & Multitasking

![](./img_0355-1.png)

สำหรับใครที่ใช้ macOS อยู่แล้วก็น่าจะรู้จักกับ Dock ดีใน iOS11 Dock นั้นได้ลงมาจุติให้เราได้ใช้กันแล้ว (ได้เฉพาะใน iPad เท่านั้นนะ) โดยที่เราสามารถลาก App จาก Homescreen ลงมาที่ Dock ได้ [![](https://www.arnondora.in.th/wp-content/uploads/2017/09/ios11-review-ios11-noteability-with-dock.png)](https://www.arnondora.in.th/wp-content/uploads/2017/09/ios11-review-ios11-noteability-with-dock.png) นอกจากนั้น Dock ยังสามารถเรียกได้จากทุกที่ เพียงแค่เราปาดนิ้วจากด้านล่างขึ้นเราก็สามารถเรียก Dock ขึ้นมาได้ทันที ถ้าเราสังเกตเราจะเห็นว่า มันจะแบ่งออกเป็น 2 ส่วนคือส่วนที่เราเอา App ลงไปใส่กับอีกส่วนมันจะเปลี่ยนไปเรื่อย ๆ ตาม App ที่เราเปิดและ Handoff จาก iOS Device อื่น [![](https://www.arnondora.in.th/wp-content/uploads/2017/09/ios11-review-ios11-split-screen-yt.png)](https://www.arnondora.in.th/wp-content/uploads/2017/09/ios11-review-ios11-split-screen-yt.png) นอกจากนั้นเรายังสามารถที่จะลาก App จาก Dock ขึ้นมาเพื่อเปิดเป็น 2 App พร้อมกันได้ด้วย หรือทำเป็นหน้าต่างลอยไปมาได้ด้วยเช่นกัน (บาง App มันจะไม่รองรับ เวลาลากมันจะไม่ยอมแบ่งครึ่งให้) ถ้าเราดูด้านข้างจะมีเมนูให้เรา ซึ่งจริง ๆ เมนูพวกนี้มันมีมานานแล้วละ แต่สิ่งที่น่าสนใจคือ ปุ่มรูปกลม ๆ ซึ่งเป็นปุ่มไว้อัดหน้าจอได้ จากในเวอร์ชั่นก่อน ๆ คนที่ต้องการจัดอัดหน้าจอ อาจจะต้องทำการ Jailbreak และลง App เพื่อทำ ตอนนี้ไม่ต้อง Jailbreak แล้วนะ โอเคนะ !

## Drag & Drop

เป็นอีกหนึ่งฟีเจอร์ที่ชาว iOS เรียกร้องกันมานานแล้วกับ Drag & Drop ที่ทำให้เราสามารถลากของจาก App หนึ่งไปอีก App หนึ่งได้ เช่นเราจะลากรูปจาก Photo ไปลง Mail ก็เพียงแค่เราเปิด Mail กับ Photo คู่กันแล้วลากรูปจาก Photo ลง Mail ได้เลย ถือว่าสะดวกมาก

![](./ios11-review-ios11-split-screen.png)

อีกหนึ่งจุดที่ชอบมากกับ Drag & Drop บน iOS11 คือ เวลาเรียนแล้วผมจะใช้ Notebility ในการจด Note และบางครั้งเราต้องการ Figure จาก Source ต่าง ๆ เช่นหาจาก Google วิธีเดิมคือ เราก็เข้า Safari แล้วโหลดลง Photo แล้วค่อย Import ลง Note เรา แต่มาใน iOS11 เราสามารถที่จะลากรูปจาก Safari ลง Notebility ได้เลย ก็ช่วยทำให้การจด Note สะดวกมากขึ้นอีก

## Files App

![](./ios11-review-ios11-file-app.png)

นอกจาก Drag & Drop แล้ว File ก็ยังเป็นอีกฟีเจอร์ที่ดูรอกันมานานมาก Files App จะทำให้เราจัดการไฟล์บน Cloud Storage ได้ง่ายขึ้นไปอีก ถ้าใครใช้ macOS อยู่แล้ว น่าจะคุ้นกับ Finder กันเป็นอย่างดี มาใน Files จะเหมือนกันเลย เราสามารถค้นหา จัดการ ไฟล์ได้หมดเลย

![](./ios11-review-ios11-file-app-cloud-provider.png)

Files ยังสามารถที่จะเชื่อมต่อไปยัง Cloud Storage เจ้าอื่น ๆ ได้เช่นกันเช่น Google Drive หรือ Dropbox ได้หมดเลย

## Note

![](./ios11-review-aae9a3d2-0c38-4b8e-b1de-c85ada83709f.png)

Note App ของเครื่องเป็น App ที่ผมไม่ค่อยได้ใช้เท่าไหร่นัก แต่มาใน iOS11 น่าจะได้ใช้มากขึ้นแล้วละ ถ้าหลาย ๆ คนเคยเห็นพวก Galaxy Note ที่เราสามารถดึงปากกาแล้วทำ Quick Note ได้เลย ตอนนี้ฟีเจอร์นี้ได้ลงมาจุติบน iPad Pro แล้ว เพียงแค่เราอยู่ในหน้า Lockscreen แล้วเอา Apple Pencil จิ้มเข้าไป เราก็จะเข้าหน้า Quick Note ได้อย่างง่ายดาย อีกหนึ่งปัญหาเวลาเราจด Note โดยใช้การเขียนคือเราไม่สามารถค้นหาสิ่งที่เราเขียนลงไปได้ มาในนี้เราสามารถที่จะค้นหา Note ที่เราเขียนได้ เพราะ iOS11 สามารถอ่านสิ่งที่เราเขียนมาเป็นข้อความและใช้ค้นหาได้

![](./ios11-review-4690d41b-368e-4ce2-a341-17b2def6ccd4.png)

เมื่อก่อนถ้าเราจะสแกนเอกสารด้วยกล้องเราก็ต้องหา App มาเพื่อทำ แต่ตอนนี้ iOS11 มาพร้อมกับ **Document Scanner** ภายใน Note App เลย แต่ไม่สามารถที่จะทำจาก Camera App โดยตรงได้ วิธีคือก็ทำบน Note แล้วกด Export รูปออกมาลง Photo แล้วเอาไปทำอย่างอื่นได้ต่อ

## Live Photo

![](./ios11-review-b5b6e9ea-bac9-44d5-b8b7-e7895938e538.png)

Live Photo มีมาสักพักแล้วที่มันจะอัดมาเป็นวีดีโอ ก่อนหน้าที่เราจะกดถ่ายออกมาเป็นดุกดิ๊กอะไรทำนองนั้น มาในเวอร์ชั่นใหม่นี้มีการเพิ่มลูกเล่นเข้าไปอีก นอกจากที่ทำให้รูปเคลื่อนไหววนไปอย่างเดียว แต่เรายังสามารถเลือกลูกเล่นได้เช่น Loop, Bounce และที่น่าสนใจมากคือ Long Exposure ที่ถ่ายแสงเป็นเส้น ๆ ได้ด้วย (แต่มันก็อาจจะไม่ได้สวยเหมือนกับทำจากกล้องจริง ๆ นะ)

## QuickType Keyboard

![](./ios11-review-ios11-onscreenkeyboard-quicktype.png)

เป็นอีกหนึ่งฟีเจอร์ที่ดูตอนเปิดตัวแล้วก็ร้อง โอ้โห้ มันน่าจะช่วยให้พิมพ์ได้ดีขึ้นมากเลยนะ หลัก ๆ ของมันก็คือ เราไม่ต้องกด Shift เพื่อจะกดตัวที่ต้องกด Shift แค่เอากดแล้วลากลง เราก็จะได้ตัวที่อยู่ข้างบนมา โดยที่เราไม่ต้องกด Shift ก่อนครั้งนึง ทำให้เราพิมพ์ได้เร็วขึ้นเยอะมาก จากประสบการณ์การใช้จริงพบว่า จากที่จะทำให้เร็วขึ้นกลายเป็นช้าลงหน่อย ๆ เพราะบางครั้งเราพิมพ์เร็วเกินแล้ว มันจับว่าเราลากมั้ยไม่ทัน เลยทำให้พิมพ์ผิดเยอะมาก ประกอบกับ iPad Pro 10.5 inch ขนาดของมันเท่ากับ Full-Sized Keyboard ด้วยยิ่งทำให้พิมพ์เร็วขึ้นไปอีกจนมันจับไม่ทัน แต่เอาจริง ๆ ก็ไม่ค่อยได้ใช้ Keyboard บนหน้าจอสักเท่าไหร่เลย ไปใช้ Smart Keyboard ซะเป็นส่วนใหญ่ แต่ผู้ใช้ iPhone น่าจะชอบเจ้า QuickType Keyboard นี่น่าดู

## New Screenshot & Markup

มาที่อีกหรึ่งฟีเจอร์ที่ผู้ใช้ iPad Pro น่าจะรักกันบ้างนั่นคือเรื่องของการ Markup ด้วยความที่เรามี Apple Pencil มาในเวอร์ชั่นนี้เราสามารถทำอะไรกับปากกาได้เยอะมากขึ้นไปอีก เริ่มที่การ Markup Screenshot

![](./ios11-review-ios11-markup.png)

จากเดิมเวลาเรา Capture Screen โดยการกดปุ่ม Home Power รูปหน้าจอของเราก็จะเก็บลง Photo ไปเลย แต่มาในเวอร์ชั่นนี้มีการเปลี่ยนแปลงนิดหน่อย คือมันจะมีรูปขึ้นอยู่ที่ด้านซ้ายล่างของหน้าจอ เมื่อเรากดเข้าไป เราก็จะพบกับหน้าที่เราสามารถที่จะเขียน วาด ลงไปใน Screenshot และแชร์ต่อได้เลย สะดวกมาก ๆ

## ความรู้สึกแรกที่ใช้

ก็อย่างที่เล่ามาว่า ผมได้ทดลองใช้มาตั้งแต่ GM (Golden Master หรือเวอร์ชั่นสมบูรณ์ก่อนพัฒนา) ก็พบบัคมากมาย ตั้งแต่ Smart Keyboard ที่บางครั้งก็พิมพ์ไม่ได้ หรือการ Predict คำแปลก ๆ ก็ได้ทำการ Report ไปประมาณ 20-30 จุดได้ เอาเป็นว่าเยอะมาก ๆ พอถึงวันจริง อ้าวเฮ้ย ไม่มีการ Update เกิดขึ้นกับคนที่ลง GM ไปก่อนหน้านั้น เพราะมันเป็นตัวเดียวกันเลย คือเวลา Apple จะออก Software ออกมา มันจะมี Beta หรือตัวทดสอบสำหรับนักพัฒนาออกมาเรื่อย ๆ ตั้งแต่ Beta 1, 2, 3 ไปเรื่อย ๆ จนสุดท้ายจะออกมาเป็น GM หรือเวอร์ชันสุดท้ายก่อนจะปล่อยตัวจริงออกมา ซึ่งบางครั้งมันก็เป็นตัวที่จะปล่อยให้กับคนทั่วไปเลยนั่นแหละ ซึ่งในเคสของ iOS11 มันเป็นตัวเดียวกัน ในขณะที่ผมแค่ทดลองใช้ในชีวิตประจำวันเท่านั้นกลับพบบัคเป็นจำนวนมาก เลยจะเซ็งหน่อย ๆ

![](./ios11-review-ios11-mission-control.png)

เล่าถึงประสบการณ์ใช้บ้าง แรก ๆ มันก็จะไม่ชินหน่อย ๆ อย่างจุดที่เปลี่ยนไปชัด ๆ อย่าง Control Centre ที่ก็ทำให้หงุดหงิดหน่อย ๆ ในช่วงแรก ๆ แต่หลัง ๆ ใช้ไปก็ดีขึ้นนะ เมื่อก่อนเวลาเราจะปิด App ก็ต้องกดปุ่ม Home 2 ครั้งแล้วค่อยปิด หรือจะออกจาก App เราก็ต้องหุบมือ (คนที่ใช้น่าจะเข้าใจดี) คือบางทีมันไม่ติดมาในเวอร์ชั่นนี้เราก็จะสามารถลากผ่าน Dock ขึ้นมาได้เลย

![](./ios11-review-ios11-notebility-dock.png)

แต่การเลื่อนขึ้นก็ยังไม่ใช่ไม่มีปัญหาอีก เพราะบางครั้ง App ที่ผมใช้ส่วนที่มันใช้ควบคุมมันจะอยู่ข้างล่างเช่น Noteability เวลาเราลาก Dock ทีมันก็จะไม่ขึ้น เพราะมันนึกว่าเราจะกดยางลบด้านล่างซะงั้น ก็ต้องเลื่อนอยู่หลายทีเหมือนกัน

![](./2017/09/img_0355-1.png)

อีกเรื่องที่ต้องปรับนิดหน่อยคือ Dock คือปกติเวลาเราจะหา App เราก็จะหาจาก Homescreen ได้เลยใช่ม่ะ ตอนนี้คือบางทีเราเอา App ไว้ที่ Dock ตัว App Icon ก็จะย้ายมาอยู่ที่ Dock เลยจะไม่อยู่ที่ Homescreen เลย และด้วยความเคยชินเราก็จะหามันไม่เจอ ทั้งที่มันอยู่ด้านล่างของจอนี่เอง

![](./ios11-review-ios11-split-screen-yt-1.png)

ตอน iOS10 เวลาเราจะทำ Multitasking เราสามารถเลื่อนแล้วเลือก App จากหน้าจอด้านขวาได้เลย แต่มาตอนนี้เราสามารถลากมาจาก Dock ได้เลย คำถามคือ แล้วถ้า App ที่เราต้องการมันไม่ได้อยู่บน Dock ละจะทำยังไง ? ซึ่งตอนนี้ผมแก้ปัญหาง่าย ๆ คือเราก็ต้องออกไปเปิด App ที่เราต้องการ แล้วกลับไปที่ App ตอนแรกใหม่ พอมาตอนนี้ App ที่เราต้องการจะเปิดคู่มันก็จะอยู่ที่ Dock แล้วเราก็สามารถลากขึ้นมาได้เลย จะเห็นว่าเป็นขั้นตอนที่ไม่สะดวกเลย อันนี้อาจจะต้องรอการปรับปรุงในเวอร์ชั่นต่อ ๆ ไปในอนาคต

## สรุป

iOS11 เป็น OS ตัวล่าสุดจาก Apple ที่พร้อมให้พวกเราติดตั้งและรับประสบการณ์ใหม่ ๆ กันได้เลย โดยเฉพาะคนที่ใช้ iPad ก็น่าจะเห็นความเปลี่ยนแปลงเป็นอย่างมาก ผมเองที่ใช้ iPad Pro 10.5 inch ตอนใช้ iOS11 ก็รู้สึกนะว่าใช้เครื่องได้คุ้มมากขึ้น อาจจะเพราะด้วยความที่มันค่อย ๆ เก่งเท่ากับ Desktop แล้วก็ได้ ทำให้ตอนนี้ผมใช้ iPad ทำงานหลาย ๆ อย่างมากขึ้นตั้งแต่เช็คอีเมล์ งานเอกสาร ยันงาน Graphic เลย เหลืออยู่งานนึงที่ไม่ได้ทำบน iPad คือ Coding ถ้าทำได้ก็ทำแล้วเอาจริง ก็แนะนำเลยให้อัพเกรดกันได้ตั้งแต่วันนี้เลยนะครับ
