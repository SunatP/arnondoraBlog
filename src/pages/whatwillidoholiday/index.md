---
title: "ปิดเทอมทำอะไรดี ?"
image:
category: My Life
excerpt: "คำถามนี้เป็นคำถามที่ คิดนานมากก่อนจะปิดเทอม ว่า "ปิดเทอมทำอะไรดีน้อ ?" วันนี้เลยจะมาเล่าให้ฟังว่า ก่อนที่จะปิดเทอม ผมคิดที่จะทำอะไรบ้าง"
date: 2015-06-25T14:37:06.000
author: arnondora
templete: full-width
type: post
isFeatured: false
status: published
---

คำถามนี้เป็นคำถามที่ คิดนานมากก่อนจะปิดเทอม ว่า "ปิดเทอมทำอะไรดีน้อ ?" วันนี้เลยจะมาเล่าให้ฟังว่า ก่อนที่จะปิดเทอม ผมคิดที่จะทำอะไรบ้าง

## 1\. เดินเที่ยวใน กทม. กิน + ถ่ายรูปเล่น
มาที่อย่างแรกกันเลย **ไปเดินในกรุงเทพ ไปถ่ายรูปเล่นและไปกินอะไรอร่อย ๆ** ทั้งเทอมที่ผ่านมาอยู่ศาลายาหมดเลย ไม่ได้ไปเที่ยวไหนเลย นอกจากบ้าน มหาลัย และ ห้างใกล้ ดูหนังเป็นครั้งคราว ตออนนี้ก็หวังว่าจะว่างไปเดินถ่ายรูปเล่น เก็บภาพสวย ๆ ไว้

## 2\. ฝึกเขียนโปรแกรม
มาที่อย่างที่ 2 กัน เนื่องจากที่เราเรียน เกี่ยวกับเทคโนโลยี **เราเลยต้องมาฝึกอะไรใหม่ ๆ บ้าง** มันเป็นอะไรที่กินเวลามาก ๆ ฝึกอย่างนึงนี่อาจกินไปเป็นเดือนเลย อย่างตอนนี้ก็กำลังฝึก ทักษะ Web Programming กับ Algorithm อยู่ หวังว่าจะเก่งขึ้นในเร็ววันนะ

## 3\. สอนพิเศษ
ถัดมาคือ **สอนพิเศษ** อันนี้เซ็งสุด เมื่อก่อนเหมือนมันจะปิดเทอมตรงกันกับเด็ก ๆ ป่ะ ? ทำให้พวกเด็กมหาลัยตอนปิดเทอมสามารถไปสอนพิเศษได้ แต่ตอนนี้ มันดันไม่ตรงกันไง เลยสอนไม่ได้เยอะ เสียจุย อันนี้ก็สอนอยู่นะ สอน Eng กับ Bio อยู่ สนใจติดต่อได้ (งาน Tie in มาเต็ม)

## 4\. นอน
อันนี้ก็ค่อนข้างสำคัญเลย นั่นคือ **นอน** ถ้าเด็ก ๆ มาอ่าน ก็จะไม่รู้หรอกว่า พวกพี่ ๆ อดนอนกันขนาดไหน ทำโน้นทำนี่ เดี๋ยวอ่านหนังสือ เดี๋ยวทำการบ้าน ไหน ๆ ก็ได้แอบพักแล้ว ต้องเก็บชั่วโมงนอนไว้ (พูดเหมือนชั่วโมงนอนมันเก็บได้ยังกะชั่วโมงบินน่ะ) เดี๋ยวเปิดเทอมโดน Project รุมเดี๋ยวจะอดนอน

## 5\. เล่นเกม
อย่างที่บอกไปใน ข้อ 4 ว่า เวลาเรียนมหาลัย มันไม่ค่อยมีเวลาทำอย่างอื่นมากเลย เกมก็ไม่ค่อยได้เล่น แต่มันก็ขยันออกมายั่วกันได้จริง ๆ ตอนเปิดเทอม เราก็ต้องอดความอยาก และเก็บเงินไว้ เพื่อปิดเทอมจะได้ ไปซื้อเกมมาเล่น จะลงแดงอยู่แล้ววว แต่จะเล่นเกมเยอะสุดก็ช่วงสอบนี่แหละ ก็มันเครียดนิ ~~~

## 6\. เขียน Blog
อย่างที่หลาย ๆ คนกำลังอ่านอยู่ตอนนี้ล่ะครับ Blog อันนี้ล่ะ ก็ต้องเขียนไปเรื่อย ๆ เนอะ หลังจากเขียนมาสักพักใหญ่ ก็รู้สึกว่า การเขียน Blog มันก็ดีนะ จากเมื่อก่อน ที่เปิดเพราะว่า แค่อยากจะเขียนแค่ Tutorial แต่ไป ๆ มา ๆ อ้าว เขียนเรื่องไร้สาระของตัวเองด้วยซะงั้น ช่วงปิดเทอมนี่แหละ เป็นช่วงเวลาที่ต้องไปหาเรื่องไร้สาระมาเขียนเรื่อย ๆ เพราะเดี๋ยวเปิดเทอมจะไม่มีเวลาไปหาเรื่องไร้สาระเท่าไหร่ (เรียกง่าย ๆ ว่าดอง เก็บไว้นี่เอง)

## แต่ !! ใช่ว่า ทุกอย่างจะเป็นไปตามที่คิดไว้ !!!
ที่ว่ามา 6 อย่างได้ทำจริงจังอยู่ไม่กี่อย่างเอง อันด้วยงาน (ปิดเทอมยังมีงานเลย) และเวลาอันน้อยนิด ตอนนี้ ก็ ซ้อมเขียน Competitive Programming เพื่อไปแข่ง ACM-ICPC, ไปเรียน Workshop Raspberry Pi (อันนี้ชอบ น่าจะสนุก), เป็น TA (Teacher Assistant) ที่คณะ, สอนพิเศษ จะสอนพิเศษก็ต้องเตรียมสอนอีก เยอะมาก ๆ
เอาเป็นว่าตอนนี้เยอะมาก ๆ จะมีเวลาว่างสัปหาด์นึงไม่นับ เสาร์ อาทิตย์อยู่สัก 1 เดียวเท่านั้นเอง ที่จะไม่มีตารางอะไรไปไหน หรือทำอะไร เพราะฉะนั้น 6 อย่างที่ว่ามานี่แบบ ทำได้น้อยมาก ๆ เลย นี่ก็น่าจะผ่านมาครึ่งปิดเทอมได้แล้วมั่ง เดี๋ยวมาดูกันตอนเปิดเทอมว่า ใน 6 อย่าง อันไหนบ้าง ที่สำเร็จ !!
