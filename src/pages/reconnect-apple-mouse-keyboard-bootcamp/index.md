---
title: "วิธีเชื่อมต่อ Magic Mouse และ Apple Wireless Keyboard ใน Bootcamp"
image: "./mac-problem-bluetooth-unpair-bootcamp-3.jpg"
category: Tutorial
excerpt: "เมื่อวันก่อน เปิดคอมขึ้นมาใช้ตามปกติ แต่แค่เปิด Windows ผ่าน Bootcamp ตามปกติ แต่จู่ ๆ เมาส์ที่เป็น Magic Mouse ก็ต่อไม่ได้ เปิดแล้วนะ ก็ยังใช่ไม่ได้อยู่ดี"
date: 2015-12-07T23:36:27.000
author: arnondora
template: full-width
type: post
isFeatured: false
status: published
---

เมื่อวันก่อน เปิดคอมขึ้นมาใช้ตามปกติ แต่แค่เปิด Windows ผ่าน Bootcamp ตามปกติ แต่จู่ ๆ เมาส์ที่เป็น Magic Mouse ก็ต่อไม่ได้ เปิดแล้วนะ ก็ยังใช่ไม่ได้อยู่ดี
เลยลองเข้าไป Unpair ใน Settings ของ Windows อะไรนี่แหละ หลังจากนั้นก็ Pair ไม่ได้อีกเลย น่าเศร้าจริง ๆ
ตอนแรก ก็ลองหาเว็บที่เป็นภาษาไทยดูก่อน เพื่อจะมีคนเขียนเรื่องพวกนี้ไว้บ้าง สรุปก็ไม่มีเลย เศร้าแท้ TT
จนสุดท้ายลองเข้าไปหาใน Apple Support ก็ดันไปเจอคนที่เป็นเหมือนเราพอดีเลย เลยลองเอามาทำตามดู ก็ยังไม่ได้อยู่ดี ระหว่างแต่ลองผิดลองถูก เอาวิธีของคนนั้นมาผสมกับคนนี้ จนเกิดฟลุ๊ก ได้เฉย งง ไปเลย (นั่งทำแก้อยู่ประมาณ 3-4 ชั่วโมงได้)
**ตามปกติ ตัว Mouse และ Keyboard เวลาเรา Install Bootcamp ตอนที่เราพึ่งลง Windows เสร็จใหม่ ๆ มันจะ Pair ให้เราโดยอัตโนมัติ เราไม่ต้องไปทำอะไรกับมันเลยนะ แต่ในกรณีนี้ เพื่อว่าเวลาเรา พึ่งซื้อ Mouse หรือ Keyboard มาใหม่ หรือ เผลอไป Unpair มันนะ**

## วิธีแก้ !!
ก่อนอื่น ให้เรากลับเข้าไปใช้ OSX ก่อน แล้วให้เราเข้าไปที่ Bluetooth Preferences จากนั้นให้เราไป Unpair Mouse และ Keyboard ของเราให้หมด **(อย่าลืมปิด Mouse และ Keyboard ที่เรา Unpair ด้วย)**

![mac-problem-bluetooth-unpair-bootcamp-1](./mac-problem-bluetooth-unpair-bootcamp-1.png)

จากนั้น ให้เรา Restart เครื่องครั้งนึง และให้กลับไป Pair Mouse และ Keyboard อีกครั้งนึง
จากนั้น ให้เราสั่ง Restart เครื่องแล้วกดปุ่ม Option ค้างไว้ (เหมือนที่เราจะเลือก OS ตอน Boot ปกติเลย)
จากนั้น ให้เรา พยายามที่จะกดซ้าย ขวาบน Keyboard และลองขยับเมาส์ให้มั่นใจว่า ทั้ง 2 อย่างสามารถใช้งานได้แล้ว เราก็เข้า Bootcamp ได้เลย
เท่านี้ เราก็สามารถที่จะกลับมาใช้ Magic Mouse และ Apple Wireless Keyboard ได้ตามปกติแล้ว
และก็ครั้งหน้า ก็อย่า Unpair Mouse กับ Keyboard เล่นเด็ดขาด เข็ดแล้ว (บอกตัวเอง)
ก็หวังว่าจะมีประโยชน์กับคนที่ประสบปัญหาแบบนี้เหมือนกันนะครับ
