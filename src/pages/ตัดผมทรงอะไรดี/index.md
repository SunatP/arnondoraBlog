---
title: "ตัดผมทรงอะไรดี?"
image:
category: My Life
excerpt: "มันเป็นคำถามที่ผมถามทุกเกือบ 2 เดือนเลยครับ ตั้งแต่เข้ามหาลัยมาเนี่ย เมื่อก่อนตั้งแต่อยู่ อนุบาล ยัน ม ปลาย ก็ไม่ได้คิดทรงผมเองหรืออะไรเทือกนั้นเลย"
date: 2015-04-15T00:18:32.000
author: arnondora
templete: full-width
type: post
isFeatured: false
status: published
---

มันเป็นคำถามที่ผมถามทุกเกือบ 2 เดือนเลยครับ ตั้งแต่เข้ามหาลัยมาเนี่ย เมื่อก่อนตั้งแต่อยู่ อนุบาล ยัน ม ปลาย ก็ไม่ได้คิดทรงผมเองหรืออะไรเทือกนั้นเลย เพราะ กฏระเบียบของ รร. ที่ให้เราต้องตัดผมสั้นเกรียน (ตอนนี้เขาให้รองทรงแล้วสินะ)

## เรื่องเล็กๆเหล่านี้มัน ทำให้เราเกิดโรค **"แฟชั่นอักเสบ"** ป่ะ?
คือ เคยเป็นกันมั้ยครับ เวลาเราจะตัดผม จะตัดทรงอะไรดีน้อ? แล้วทรงที่คิดมันจะไปหนักหัวใครรึเปล่า? คนอื่นจะมองเราว่ายังไงน้ออ? คิดยังไงน้อ? น่าเกลียดมั้ย? หรือยังไง มันทำให้ผมโคตรจะเลือกไม่ถูกเลย มันเป็นคำถามที่ผมไม่เคยตอบได้เลย จนถึงตอนนี้ หรือผมคิดมากไปคนเดียว ก็ไม่ใช่นะ
เมื่อก่อน ตอนเราเรียนตั้งแต่ประถม มัธยม เราก็ลงเอยด้วย รองทรง หรือ ทรงนักเรียนเกรียนเสียเซลฟ์ แต่ตอนนี้ เราโตขึ้นเราก็มีสิทธิ์เลือกแล้ว เฮ้!!
มันถึงกับเวลาผมจะตัดผมทีนี่ Research กันเลยทีเดียว มาเป็นหลักการ สุดท้าย ออกมา **"ห่วย"** TT
และหลังจากความผิดพลาดมาหลายครั้ง ก็ได้มาลองนั่งคิดดูว่า ทำไมเราถึงเป็น **"โรคแฟชั่นอักเสบ"** ได้น้ออ
ผมเลยคิดว่า เราควรที่จะ ฝึกความคิดสร้างสรรค์มาตั้งแต่เด็กๆ ว่าทำไมเราไม่ได้เคยได้เลือกเลย
มันทำให้ผมนึกย้อนกลับไปว่า ตั้งแต่เด็กยันโต เราไม่เคยคิดและเลือกอะไรแบบนี้เองเลย
นี่คงเป็นครั้งแรกๆของเราสินะ! เดียวเราก็คงคิดเป็นล่ะเนอะ ก็ต้องหัดกันไปเรื่อยๆ
อาจเพราะกฏระเบียบที่พวกผู้ใหญ่คิดขึ้นมา แล้วก็อ้างว่า เนี่ยนะ มันทำให้เด็กสนใจแต่เรื่องการเรียนอย่างเดียว ไม่ก็กันเหาขึ้นหัวบ้างล่ะ มันทำให้เด็กไทยตอนนี้ ขาดสิ่งหนึ่งครับ นั่นคือ **ความคิดสร้างสรรค์**
จริงๆ ถ้าเราหัดคิด หัดสร้างสรรค์มาตั้งแต่เด็ก เช่นที่ญี่ปุ่นที่ให้เด็ก อนุบาล แต่งตัวยังไงก็ได้มา รร . ตอนนี้ เราก็น่าจะคิดได้แล้วว่า เราควรจะจัดการกับมันยังไงดี กับหัวเราเนี่ย แรกๆ มันก็คงจะคิดนาน ใช้เวลาเยอะ และอาจมีผลต่อการเรียนบ้างล่ะครับ แต่พอนานๆไป พอเด็กๆโตขึ้น ถึงเวลาที่ออกจากรั้วการศึกษาสู่โลกแห่งความเป็นจริงอันโหดร้าย เขาก็จะคิด จะสร้างเป็น สร้างสรรค์ได้ **เพียงเริ่มจากจุดเล็กๆ นั่นคือ หัวของเรา นั่นเอง**
