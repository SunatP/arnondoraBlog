---
title: "ถามมา - ด่าไป กับ พ.ร.บ. ความมั่นคงไซเบอร์"
image: "./cyberlaw.jpg"
category: Review
excerpt: "เป็นเรื่องเป็นราวกันมาทั้งแต่ท้ายปีที่แล้ว (2557) กับ พ.ร.บ. ความมั่นคงไซเบอร์ที่รัฐดันสุดตัวเพื่อให้ พ.ร.บ. นี่ออกเป็นกฏหมาย"
date: 2015-01-31T09:21:06.000
author: arnondora
templete: full-width
type: post
isFeatured: false
status: published
---

เป็นเรื่องเป็นราวกันมาทั้งแต่ท้ายปีที่แล้ว (2557) กับ พ.ร.บ. ความมั่นคงไซเบอร์ที่รัฐดันสุดตัวเพื่อให้ พ.ร.บ. นี่ออกเป็นกฏหมาย ซึ่งหลายๆคนก็ให้ความเห็นถึงเนื้อหาของ พ.ร.บ. ตัวนี้กันที่ว่า มันออกมากว้างโคตรๆ เนื้อหาออกแนวป้อนอำนาจให้เจ้าหน้าที่เข้าถึงข้อมูลของเราได้ล้นฟ้า จะแอบอ่านว่าเราคุยอะไรกะกิ๊ก หรือจะเป็นคุยไลน์ส่งหวานกัน อะไรแบบนี้ โดยที่ไม่ต้องขอหมายอะไร เพียงแค่หาเหตุก็เข้าไปดูได้ทุกซอกมุมของคุณกันเลยทีเดียว (อู๊~~~)  โดยที่รัฐบาลได้ให้เหตุผลว่า **ไว้จัดการพวกหมิ่น~~ คริคริ (คริคริ รัฐบาลไม่ได้กล่าวไว้ เพราะผมกล่าวเองคริคริ~~)**
เอาจริงๆไปอินมาจากโพสนึงในเฟสบุ๊คที่คุณ **[Sarinee Achavanuntakul][0]** ได้เขียนและแชร์ไว้ (มันถูกส่งต่อกันแบบเยอะอะ) ที่ **[ถามมา-ตอบไป สำหรับคนที่ไม่เข้าใจว่าทำไมประชาชนทุกคนควรค้านชุดกฎหมายความมั่นคงดิจิทัล ไม่ว่าจะเป็นเสื้อเหลือง เสื้อแดง นกหวีด สลิ่ม ไม่มีสี ฯลฯ][1]**
**ที่แย่ไปกว่านั้น** ถ้ากำลังจะมีบริษัทต่างชาติเข้ามาลงทุก พวกเขาคงไม่กล้ามาลงทุนแน่นอนเพราะ ข้อมูลอาจจะรั่วไหล ออกไปก็ได้ (เผ่นป่าราบ)

## ถามว่า ถ้าเราไม่ทำผิดแล้วจะกลัวอะไร!!!
เอาจริงๆผมว่า ต้องกลัวนะ เพราะกว่าเราไม่รู้ว่า **"ผู้มีอำนาจ"**  จะเอาข้อมูลของเราไปใช้ในทางไหน โลกเรามันประกอบทั้ง คนดี และคนไม่ดี เพราะฉะนั้นเราควรจะระวังหน่อย อีกเรื่องคือ เรื่องของ **ความเป็นส่วนตัว** ในประเทศที่พัฒนาแล้ว (เอิ่มแต่เรายังไม่พัฒนาเลยนี่หว่า) เรื่องนี้ถือเป็นเรื่องที่สำคัญมากๆถึงมากที่โคตรจะสุดๆเลย เพราะนั่นคือการเคารพสิทธิ์ของประชาชนของคุณเอง แม้เราจะไม่ได้มาทำผิดอะไร เราก็ไม่ชอบให้ใครมายุ่งกับข้อมูลของเราใช้มั้ยครับ ไม่ถ้าลองคิดแบบนี้นะครับ ถ้ามีวันนึง รัฐออกกฏหมายนี้ผ่าน มาเลยจร้าดูดข้อมูลบัญชี การเงินอะไรของเราไปหมด ถ้าเอาไปทำในเรื่องกฏหมายก็แล้วไป แต่ถ้าเอาไปทำอย่างอื่นซึ่งเป็นการใช้อำนาจในทางที่ผิด มันจะเป็นยังไงล่ะครับ? ซึ่งในร่างนี้ก็แน่นอนครับ ไม่มีการอธิบายว่า จะลงโทษอย่างไร ลอยตัวบินหายเข้ากลีบเมฆแล้วบินออกเหนือเมฆกันเลยทีเดียว (ฟริ้วว ไปน้าา!~~~~)

## ถามว่าตอนนี้มันถึงไหนแล้ว?
ตอนนี้เจ้า พ.ร.บ. ความมั่นคงไซเบอร์ เจ้าปัญหานี้ได้ผ่านมติของคณะรัฐมนตรีเป็นที่เรียบร้อยแล้ว เหลือแต่ให้ สนช. เป็นผู้อนุมัติต่อไป ซึ่งตอนนี้หลายๆหน่วยงานเช่น ธนาคาร หลายๆแห่งก็แสดงความเป็นกังวลกับ พ.ร.บ. ชุดนี้เหมือนกัน
แม้ว่าท่านผู้นำจะคืนความสุขให้เราทุกวันตอนเย็น เราก็ยังควรช่วยกันเรียกร้อง กดดัน ปกป้อง สิทธิ์ของเราให้มากที่สุด ซึ่งตอนนี้มีการเปิดแคมเปญเพื่อเรียกร้องเพื่อคัดค้านร่างกฏหมายของ พ.ร.บ. ชุดนี้ออกมาผ่านเว็บ Change.org ที่ลิงค์นี้เลยครับ **[https://www.change.org/p/สภานิติบัญญัติแห่งชาติ-หยุดชุดกฎหมาย-ความมั่นคงดิจิทัล ][2]**

[0]: https://www.facebook.com/SarineeA?fref=nf
[1]: https://www.facebook.com/SarineeA/posts/1067021653324670?
[2]: https://www.change.org/p/สภานิติบัญญัติแห่งชาติ-หยุดชุดกฎหมาย-ความมั่นคงดิจิทัล
