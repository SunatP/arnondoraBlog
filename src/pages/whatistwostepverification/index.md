---
title: "[Life Hack] Two-step Verification เปิดสักนิดเพื่อชีวิตที่ดีกว่า"
image: "./twostepverificationsign.png"
category: Tutorial
excerpt: "ทุก ๆ วันนี้ เราใช้บริการออนไลน์หลาย ๆ บริการมากมาย ไม่ว่าจะเป็น E-mail, Cloud Storage แม้กระทั่ง Contact ของเราก็เข้าไปอยู่ในโลกของอินเตอร์เน็ตหมดเลย"
date: 2015-06-30T23:40:39.000
author: arnondora
templete: full-width
type: post
isFeatured: false
status: published
---

ทุก ๆ วันนี้ เราใช้บริการออนไลน์หลาย ๆ บริการมากมาย ไม่ว่าจะเป็น E-mail, Cloud Storage แม้กระทั่ง Contact ของเราก็เข้าไปอยู่ในโลกของอินเตอร์เน็ตหมดเลย นั่นก็หมายความว่า ถ้ามีอินเตอร์เน็ตก็สามารถเข้าถึงข้อมูลเหล่านี้ได้ ซึ่งแน่นอนว่าโลกของเรามันก็ไม่ได้ปลอดภัย โลกสวย เหมือนที่หลาย ๆ คนคิดกัน มันก็อาจจะมีคนที่แอบฉวยเข้ามาเพื่อขโมยข้อมูลเราไปก็ได้ ดังนั้นเราจึงจะต้องมีวิธีป้องกันตัวเองจาก ผู้ใช้คอมศาสตร์มืดเหล่านี้ให้ดี
วิธีหนึ่งในการป้องกัน Account ของเรานั้น นั่นคือ Two-step Verification ที่หลาย ๆ คนไม่ชอบเปิดกันเพราะ มันทำให้ยุ่งยากมากขึ้นเวลาเราจะ Login ครั้งนึง

## Two-step Verification คืออะไร ?
โดยปกติเวลาเรา ยืนยันตัวเอง หรือ ที่เราเรียกกันว่า Login นั้นเราจะใช้สิ่งที่เรารู้อยู่แล้ว 2 อย่างนั่นคือ Username และ Password ในการ Login แต่เราจะแน่ใจได้ยังไงว่า "สิ่งที่เรารู้ (Username และ Password)" คนอื่นจะไม่รู้ บางทีอาจจะมีคนที่รู้อยู่ก็ได้ ทำให้คนอื่นที่รู้อาจจะเข้าถึง Account ของเราและขโมยข้อมูลไปก็ได้ **ดังนั้นผู้ให้บริการจึงเพิ่มระบบรักษาความปลอดภัยที่ เราไม่รู้ แต่ เรามี** นั่นคือ OTP หรือ One time password แปลเป็นไทยก็คือ **Password ที่ใช้ครั้งเดียวทิ้ง** มันจะ Generate แล้วส่งมาในที่ที่เรากำหนดไว้ เช่นโทรศัพท์มือถือของเรา
แต่ก็แน่นอนว่า Two-step Verification นั้นก็จะต่างกันไปตามแต่และผู้ให้บริการเป็นผู้กำหนดขึ้นมา บางเจ้าอาจจะใช้การส่ง OTP มาให้เรา หรือบางเจ้าอาจจะใช้คำถาม ที่ผู้ใช้ได้ตั้งไว้ก่อนแล้ว
**สำหรับตอนนี้ ก็มีผู้ให้บริการหลาย ๆ เจ้าได้เปิด การใช้ Two-step Verification บ้างแล้ว เช่น Google, Apple, Dropbox,Github หรือแม้กระทั่ง Social Network ที่เราใช้กันทุกวันอย่าง Facebook**
ซึ่งทั้งหมดที่ทำมานั้น เพื่อให้เกิดความปลอดภัยต่อตัวผู้ใช้มากขึ้น ดังนั้น เราก็ควรที่จะเปิดตัว Two-step Verification ไว้หน่อย ถึงมันอาจจะทำให้เราลำบากมากขึ้นหน่อยเวลาเราจะ Login แต่มันก็ทำให้เราเชื่อถือได้ว่า Account ของเรานั้นมีความปลอดภัยมากขึ้นในระดับหนึ่งแล้ว **ฉะนั้นเปิดเถอะครับ เพื่อความปลอดภัยของตัวเอง**

## เพิ่มเติม
* ควรจะแยก Password ให้แต่ล่ะ Account ไม่เหมือนกัน โดยเฉพาะกับ Account ของพวกธนาคาร และ E-mail ที่เราใช้อยู่ เพื่อความปลอดภัยของเราตัวเราเอง
* พยายามตั้ง Password ให้ยาวไว้ และ ควรที่จะมีทั้งตัวพิมพ์เล็ก และ ใหญ่สลับกัน และ อักขระพิเศษด้วยจะดีมาก ๆ จะทำให้ Password เราถูกเดายากขึ้น
* เราควรที่จะเตรียมมาตรการสำรองไว้ด้วย เพื่อเราลืม Password **แต่วิธีที่ควรหลีกเลี่ยงที่สุดนั่นคือเราไม่ควรที่จะจดไว้โดยตรง** เพราะอาจจะทำให้คนที่หาเจอเข้าไปเปิดเลยได้ ตัวผู้ให้บริการหลาย ๆ เจ้าเขาก็จะมีวิธีต่างกันในการจัดการกับเรื่องแบบนี้ บางเจ้าอาจจะให้เราโหลด Recovery Key เก็บไว้ในเครื่อง หรือบางเจ้า อันนี้ส่วนใหญ่เลย เขาจะส่งลิงค์เพื่อ Reset Password ใหม่ผ่าน E-mail ที่เราลงทะเบียนไว้ ทั้งนี้ก็ขึ้นอยู่ให้กับผู้ให้บริการเลย
