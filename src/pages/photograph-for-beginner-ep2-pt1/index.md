---
title: "นับ 1 2 3 มาถ่ายรูปกันเถอะ! – เรื่องยุ่งๆ หลังคอม (Part 1)"
image: "./phototipep2_pt1.jpg"
category: Tutorial
excerpt: "หลังจากที่ 2 ตอนที่ผ่านมา เราก็จบการทำงานกันหลังเลนส์แล้ว ในตอนนี้เราจะมาต่อกันว่า หลังจากที่เราถ่ายรูปมาเสร็จแล้ว เราจะเอารูปมาทำอะไรในคอมพิวเตอร์ต่อ"
date: 2015-10-18T12:09:09.000
author: arnondora
templete: full-width
type: post
isFeatured: false
status: published
---

หลังจากที่ 2 ตอนที่ผ่านมา เราก็จบการทำงานกันหลังเลนส์แล้ว ในตอนนี้เราจะมาต่อกันว่า หลังจากที่เราถ่ายรูปมาเสร็จแล้ว เราจะเอารูปมาทำอะไรในคอมพิวเตอร์ต่อ เราจะมาเรียนรู้กันว่า ค่าที่เราปรับ ๆ กันอยู่มันคืออะไร บางคนบอกว่า
"อื้ม ปรับ ๆ ไปเถอะ มันสวยก็เอาอันนั้นแหละ"
อันนี้ผมไม่เถียงครับ เพราะงานถ่ายรูปมันก็เป็นงานศิลปะเนอะ ไม่มีใครปิดใครถูกทั้งนั้นแหละ แต่ที่จะมาสอนนั่นเพราะว่า รู้ไว้ก็ไม่เสียหาย และสำหรับใครที่กำลังเรียนเรื่อง Image Processing ก็น่าจะเข้ามาอ่านกันนะครับ อาจจะมีแนม ๆ เรื่องพวกนี้เข้ามาบ้าง เข้าเรื่องกันเลยดีกว่า

#### มากันที่เรื่องแรกกันก่อน กับ Workflow
ถ้าเราถ่ายรูปสัก 2-3 รูป มันก็ไม่จำเป็นต้องมี Workflow ก็ได้ แต่ลองมาถ่ายเยอะ ๆ ดูสิครับ แล้วจะรู้เลยว่า ถ้าไม่จัด Workflow ดี ๆ เราจะเสียเวลาไปกับการแต่งรูปไปเยอะเลย ซึ่งผมเองก็เป็นหนึ่งในนั้น เสียเวลาให้มันเยอะมาก ๆ ดังนั้นเราเลยต้องมาจัดกันหน่อย Workflow ของผมก็จะเป็นดังนี้

* **Import รูปลงคอมก่อน เป็น Raw** - ขั้นตอนนี้ก็ไม่มีอะไร ง่าย ๆ แค่เอารูปเข้าคอม
* **เลือกรูป ที่เสียทิ้ง** - วิธีที่ใช้เลือกคือ มันดูไม่โอเค เช่น หลุดโฟกัส อะไรพวกนี้ก็เลือกทิ้งไปเลย
* เอาไปเข้าโปรแกรมของตัวกล้อง - ถ้าเราใช้ Nikon มันก็จะมีโปรแกรม Capture NX-D อะไรพวกนี้ ทำให้เราปรับพวก Picture Control ได้เลยชอบ แต่ก็ต้องมาจบที่ Export เป็น JPG
* **Import เข้า Lightroom** - หลังจากที่เราได้ JPG จาก Capture-NX มาแล้ว เราก็เอามาเข้า Lightroom เพื่อเก็บไฟล์ก่อน
* **แต่งให้ดูเหมือนจริง** - ใน Step แรกของการแต่งของผมก็คือ พยายามปรับ WB และ Exposure ก่อน เพื่อให้มันดูเป็นธรรมชาติและเหมือนจริงที่สุด เหตุผลจะบอกในข้อถัดไป
* **แต่งตามใจฉัน** - อันนี้มันจะอยู่ในเวลาที่เราต้องการจะใช้รูป เพราะว่า เวลาเราใช้รูปแต่ล่ะครั้ง อารมณ์ที่เราได้จากรูปมันไม่เหมือนกัน เพราะฉะนั้นจากข้อที่แล้ว เราเลยต้องทำให้รูปมันดูเป็นธรรมชาติที่สุดก่อน และพอเวลาจะใช้ก็เอาไปแต่งให้มันเข้ากับงานที่เราจะเอาไปใช้
ทั้งหมดที่ว่ามานั่นคือ Workflow ในการทำรูปของผม ซี่งบางคนก็อาจจะทำเหมือนผม แต่บางคนก็ไม่ ก็ขึ้นกับเราเองว่า จะทำยังไง

#### About Histogram
หลังจากที่เกริ่นไปยาว เข้าเรื่องกันสักที ประเด็นหลัก ๆ ของวันนี้เลยนั่นคือเรื่อง Histogram ซึ่งมันเป็นเรื่งอที่ค่อนข้างจะพื้นฐานเลยในการแต่งภาพ เพราะว่า Histogram มันจะบอกถึงปริมาณแสงโดยรวมของภาพ ว่าภาพเราสว่างเกินไป หรือมืดเกินไป เราก็สามารถใช้ Histogram ในการดูได้ เราลองมาดูนิยามของมันจริง ๆ กันเลยดีกว่า

**Histogram คือกราฟที่แสดงความถี่ของ Pixel ที่แสดงแสงในช่วงต่าง ๆ ตั้งแต่ 0-255 **

เจ้า Histogram มันก็บอกอะไรเราได้หลาย ๆ อย่างมาก ๆ เช่นสามารถบอกได้ว่า ภาพเราสว่างไปหรือมืดไป มีสัดส่วนของสีนั้นนี่โน้นมากแค่ไหน ทำให้เราตัดสินใจอะไรได้ง่ายขึ้นเยอะเลย เพราะว่า เราเชื่อในสิ่งที่เราเห็นในจอไม่ได้โดยเฉพาะเรื่องสี จอนี้แต่งออกมาอาจจะดูดี แต่พอเอาไปเปิดอีกจอเท่านั้นแหละ สีนี่ซีดไปเลยก็มี เพราะฉะนั้นเชื่อ Histogram นี่แหละ ดีที่สุดแล้ว ต่อไปเราจะมาดู Histogram แต่ล่ะแบบ แล้วลองมาวิเคราะห์กัน

![photo_ep2_pt1_histogram_1](./photo_ep2_pt1_histogram_1.png)

แบบแรก น่าจะเป็นแบบที่ใครหลาย ๆ คนชอบเลย เพราะว่า มันอยู่ตรงกลางพอดี แต่ถ้าจะให้เจ๋งจริง มันต้องเป็นเหมือนภูเขาเลยสูงพอดี มีการกระจายตัวของเม็ดแสงที่สม่ำเสมอ คำว่าแต่งให้ธรรมชาติของผมก็คือให้ Histogram มันใกล้เคียงกับแบบนี้แหละ ไม่มืดไป ไม่สว่างไป (แต่ในความเป็นจริงแล้ว มันอาจจะไม่ได้เป็นตามนี้หรอก ถ้าเราไปถ่ายภาพในที่ที่มันมืดหรือสว่างมากเกินไป ก็ต้องปรับตามความเหมาะสม)

![photo_ep2_pt1_histogram_2](./photo_ep2_pt1_histogram_2.png)

แบบถัดมานั้นคือ มันเบ้ไปทางซ้าย จากในรูปเบ้หนักเลย ทำให้รายละเอียดบางส่วนของภาพหายไป เพราะว่า มันมืดไปหมดนั่นเอง วิธีแก้ปัญหานั่นคือการดัน Exposure ขึ้น แต่บางทีมันก็มืดไป เกินกว่าจะดันได้ก็ ต้องขอแสดงความเสียใจด้วย... แต่ถ้ามันเป็นแบบนี้แล้วก็ออกมาสวยก็มีเยอะแยะ เช่นพวกภาพพลุ หรือพระอาทิตย์ตกอะไรแบบนี้ อย่างที่บอกคือ การถ่ายภาพไม่มีถูกไม่มีผิด มันเป็นงานศิลปะ

![photo_ep2_pt1_histogram_3](./photo_ep2_pt1_histogram_3.png)

และแบบสุดท้าย ก็จะตรงกันข้ามกับแบบที่แล้ว นั่นคือมันสว่างมากเกินไป ถ้าเกิดภาพมันดูไม่โอ จริง ๆ วิธีแก้คือการปรับ Exposure ลง แต่ในที่นี้มันเบ้นิดเดียว และส่วนใหญ่มันก็ดูโอเคอยู่แล้ว จริง ๆ ภาพนี้ไม่น่าเอามาเป็นตัวอย่างเลย ฮ่า ๆ เพราะว่ามันยังแย่ไม่พอ แต่หาให้ไม่ได้จริง ๆ ไม่ได้เก็บพวกแบบนั้นไว้ ถ้านึกว่าภาพแบบไหนควรจะเบ้ขวาไม่ออกให้นึกถึงภาพที่สว่างแบบขาวเลย นั่นแหละ เป็นตัวอย่างที่ดีเลยแหละ
สรุปแล้ว วันนี้เราก็ได้เรียนรู้คร่าว ๆ เกี่ยวกับการทำงานหลังจากที่เราได้ภาพมาแบบพื้น ๆ และได้รู้เกี่ยวกับ Histogram แบบพื้น ๆ นิด ๆ หน่อย ๆ พอหอมปาก หอมคอ ในตอนหน้าเราจะมาดูกันว่า มีการปรับค่าอะไรบ้างท่ีจะส่งผลกับ Histogram ของเราบ้าง และการปรับแก้ WB สำหรับวันนี้ก็ เจอกันใหม่ตอนหน้า สวัสดีครับ
