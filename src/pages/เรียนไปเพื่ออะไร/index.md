---
title: "เรียนไปเพื่ออะไร?"
image:
category: My Life
excerpt: "เมื่อตอนผม ม.1 ไม่ก็ ม.2 ผมเคยไปฟังบรรยายจากอาจารย์ท่านหนึ่ง จำได้ว่ามาจาก สวทช. ผมจำชื่อเขาไม่ได้แล้ว (เสียใจ TT)"
date: 2015-04-24T00:16:56.000
author: arnondora
templete: full-width
type: post
isFeatured: false
status: published
---

เมื่อตอนผม ม.1 ไม่ก็ ม.2 ผมเคยไปฟังบรรยายจากอาจารย์ท่านหนึ่ง จำได้ว่ามาจาก สวทช. ผมจำชื่อเขาไม่ได้แล้ว (เสียใจ TT) แต่สิ่งที่เขาถามกับผม ผมยังจำได้ดีจนถึงตอนนี้ว่า

## เราเรียนไปเพื่ออะไร?
จำได้ว่าตอนนั้นโดนถาม เป็นไงล่ะครับ สตั๊น ไปเลย อึ้งไปเลย คิดในใจ "เออ นั่นดิ เรียนไปทำไม?"
แต่หลังจากนั้นปีนึง ผมตอบคำถามนั้นได้แล้ว ดีใจมาก!
**คำตอบของผมคือ** **เรียนเพื่อรู้**

## เรียนเพื่อรู้ คืออะไร?
เรียนเพื่อรู้ ในความหมายของผมนั้นหมายถึง เราเรียนเพื่อนำไปใช้ เพื่อเป็นประสบการณ์ให้เราสร้างสรรค์สิ่งใหม่ๆได้ ง่ายๆคือ เรียนเพื่อใช้ล่ะครับ
แต่สิ่งที่ผมเห็นอยู่ในการศึกษาไทยตอนนี้คือ เรียน**เพื่อสอบ** เพราะ หลังๆเราเรียนพิเศษกันมากขึ้น (จริงๆการเรียนพิเศษมันไม่ได้ผิดอะไรเลย จริงๆดีด้วยซ้ำ) แต่จุดประสงค์ที่เด็กตอนนี้ไปเรียนมันผิด! เดี๋ยวนี้ เราไปเรียนพิเศษเพื่ออะไรกันครับ? เพื่อที่จะอยากได้เกรด กันใช่มั้ยล่ะครับ
ฉะนั้นการคิดแบบนี้มันก็ไม่ต่างกับการเรียนเพื่อสอบเลย **ถามว่ามันผิดมั้ย?** นั่นสิครับ มันก็ขึ้นกับมุมมองของแต่ล่ะคนอีก
บางคนอาจจะมองว่า **ต้องทำเกรดให้ดีๆนะ จะได้มีโอกาสเลือกที่เรียน เลือกทุนอะไรมากมายได้มากกว่าคนอื่น**
แต่อีกคนอาจจะมองว่า **มันผิดนะ! เพราะมันจะทำให้เรา เก่งแต่ในกระดาษ แต่ชีวิตจริงทำไม่ได้สักอย่างเลยนะ**
อย่างที่บอกครับ **มันก็ขึ้นกับมุมมองของแต่ล่ะคน** แต่ในมุมมองของผมมองว่า ทั้งชีวิตของเราประมาณ 2 หมื่นวัน เราไม่ได้อยู่แต่ในรั้วการศึกษา เรียน ๆ สอบ ๆ ไปตลอดชีวิต มันก็แค่ช่วงๆหนึ่งของชีวิตเราเท่านั้นเอง อย่างมาก มากสุดเลย ก็ครึ่งชีวิต แล้วถามว่า แล้วที่เหลือล่ะ? นั่นสิครับ มันคือโลกแห่งความจริง โลกที่พลาดแล้วพลาดเลย ต่างจากตอนที่เราเรียนโดยสิ้นเชิง ผมเลยมองว่า เราควรที่จะเรียนเพื่อรู้มากกว่า ที่จะเรียนเพื่อที่จะเก่งแต่ในกระดาษข้อสอบ เพื่อที่เราจะไดัสามารถอยู่ในโลกแห่งความเห็นจริง ได้อย่างมีความสุข
แต่ก็ไม่ใช่ว่า ผมจะไม่ได้แคร์เกรด หรืออะไรเลย เกรด มันก็คือ การประเมินค่า หรือ Evaluate เราด้วยวิธี ๆ หนึ่ง ที่ทำให้เรารู้ว่า เราอยู่ตรงไหน ซึ่งถามว่ามันสำคัญมากมั้ย? มันก็สำคัญนะ แต่ก็ไม่ใช่ สำคัญมากจนกระทั่งเรา ไม่ได้ทำอย่างอื่นเลย กับผมแล้ว **สิ่งที่สำคัญที่สุดนั่นไม่ใช่ เรื่องเกรดเลย **
**แต่เป็น การได้มีความสุข ได้เดินไปทักทายคนโน้น คนนี้ ได้คุยแลกเปลี่ยนประสบการณ์**
**การได้ทำสิ่งที่เราอยากทำ เรียนในสิ่งที่อยากรู้**
**การได้เขียนบล๊อคนี้แล้วมีคนอ่าน (อวยและ lol)**
**และ สุขที่ได้อยู่กับครอบครัวและคนที่เรารัก สวัสดีครับ (ตัดจบง่ายจังเฮ้ย!! เกือบจะจบดีและ)**
