---
title: "Desktop App VS Mobile App Development"
image: "./"
category: Tutorial
excerpt: "ในปัจจุบันนี้ มือถือ ถือว่าเป็นสิ่งที่ใกล้ตัวเรามาก ๆ เราใช้มันทุกวัน ทุกที่ และทุกเวลา มันเลยทำให้เกิดนักพัฒนาที่ออกมาเขียน Application ทางฝั่งของ Mobile ซะเยอะ วันนี้เลยจะพามาดูกันว่า ในการพัฒนา App ทางฝั่งของ Desktop ที่เราใช้กันทุกวันจะแตกต่าง..."
date: -0001-11-30T07:00:00.000
author: arnondora
template: full-width
type: post
isFeatured: false
status: published
---

ในปัจจุบันนี้ มือถือ ถือว่าเป็นสิ่งที่ใกล้ตัวเรามาก ๆ เราใช้มันทุกวัน ทุกที่ และทุกเวลา มันเลยทำให้เกิดนักพัฒนาที่ออกมาเขียน Application ทางฝั่งของ Mobile ซะเยอะ วันนี้เลยจะพามาดูกันว่า ในการพัฒนา App ทางฝั่งของ Desktop ที่เราใช้กันทุกวันจะแตกต่างกับทางฝั่ง Mobile อย่างไรบ้าง

## ขนาด
ไม่ต้องสังเกตอะไรเลย แค่มองก็เห็นแล้วว่าขนาดของโทรศัพท์ กับคอมพิวเตอร์ Desktop ที่เราใช้มันมีขนาดของหน้าจอที่แตกต่างกันเป็นอย่างมาก ทำให้การออกแบบ UI ของ 2 ฝั่งนี้ย่อมแตกต่างกันไปอย่างสิ้นเชิง นอกจากนี้ในฝั่งของ Mobile ก็ไม่ได้มีแค่ขนาดหน้าจอเดียวซะอีก มันดันมีหลายร้อยขนาดอีก ฉะนั้นในการเขียน App ทางฝั่งของ Mobile เราก็ต้องพยายามออกแบบ UI ของเราให้เข้ากับขนาดหน้าจอด้วย นอกจากฝั่ง Mobile มันจะมีโทรศัพท์แล้ว มันก็ยังมี Tablet อีก ก็ยิ่งไปเพิ่มจำนวนขนาดของหน้าจอไปอีก ซำ้ร้ายกว่านั้น UI ของโทรศัพท์ก็ไม่ควรที่จะเหมือน Tablet อีกด้วยเหตุผลที่ว่า UX ที่ได้ต่างกัน เพราะขนาดของหน้าจอ
ลองดูจากรูปด้านบน คือผลของการที่เราออกแบบ App ที่หน้าตาเหมือนกันแล้ว Deploy ลงใน โทรศัพท์และ Tablet น่าจะทำให้เราฉุกคิดได้ว่า **"แล้วเราจะซื้อ Tablet เพื่อ ?"** ในเมื่อเราซื้อ Tablet ที่จอใหญ่กว่ามาแล้ว เรายังรับรู้ข้อมูลได้เท่าเดิมกับโทรศัพท์เลย จะซื้อมาทำไม ฉะนั้นในการออกแบบ App ของแต่ล่ะฝั่งควรคำนึงเรื่องของขนาดหน้าจอ ในแต่ล่ะ Target Devices ที่เราจะ Deploy ลงไปด้วย เพราะมันจะส่งผลกระทบถึงเรื่องของ UX เลยนั่นเอง

## Performace
เรื่องนี้ก็เป็นอีกข้อแตกต่างที่ค่อนข้างจะชัดเจนมาก ๆ ของฝั่ง Mobile และ Desktop นั่นคือ Performace ไม่ว่าจะเป็นขนาดของหน่วยความจำหรือจะเป็น ความเร็วของ CPU ก็ตามแต่ ทางฝั่งของ Desktop ถ้าเราไม่ได้เขียนโปรแกรมที่ Sensitive กับเรื่องของ Performance มากก็ผ่านไป ไม่มีอะไร เขียนไปตามปกติ สบาย ๆ แต่ในฝั่งของ Mobile ที่มีหน่วยความจำที่ค่อนข้างจำกัด และ CPU ที่ช้ากว่า Desktop หลายเท่า ทำให้เราต้องจำเป็นต้องทำตัวเป็นคนขี้เหนียวมากที่สุดเท่าที่จะทำได้ อาจจะ ต้องประกาศตัวแปรเท่าที่จำเป็น หรือจะเป็นการ Optimise Algorithm ของเราให้ดีขึ้น ลองคิดเล่น ๆ ว่าถ้า App ของเราใช้แล้วมันแลคแบบโคตร ๆ มันก็จะส่งผลไปถึง UX เลยก็ได้ ทำให้ Users ผู้น่ารักของเราก็คงย้ายไปใช้ App ตัวอื่นหมดแล้ว เราก็ขาดทุนตายกันพอดี สิ่งที่ต้องจำไว้นั่นคือ**"ทำแต่พอดี อย่าเยอะ"**

## Input
บน Desktop ที่เราใช้อาจจะมีการ Input ข้อมูลเข้าอยู่ไม่กี่อย่างหรอก เช่น Keyboard และ Mouse อะไรเทือกนั้น แต่ทางฝั่ง Mobile ที่ใช้ Touch Screen

## ข้อแตกต่างของการเขียนโปรแกรมบนเครื่องคอมพิวเตอร์ทั่วไปกับฝั่ง Mobile
มีนักพัฒนาหลาย ๆ คนน่าจะเคยพลาดเรื่องนี้เหมือน ตอนแรกนั้นเขาอาจจะเริ่มเขียนมาด้วย Desktop Application มาก่อน แต่พอมาเขียนฝั่ง Mobile เท่านั้นแหละ พังเลย ข้อแตกต่างของการเขียนโปรแกรมทั้ง 2 ฝั่งนี้มีหลายอย่างมาก ๆ แต่เรื่องที่ผม Concern มีอยู่ 2 เรื่องคือ Performance และ Devices Form Factor
มาที่เรื่องแรกกันก่อนเลยคือเรื่องของ Performance ถ้าใครที่เขียนทางฝั่ง Mobile มาสักพักก็น่าจะรู้ว่า มันยากกว่าการเขียนฝั่ง Desktop เยอะมากในเรื่องของการคุม Performance เพราะว่า Resource หรือ Spec ของโทรศัพท์มันย่อมต่ำกว่า เครื่องคอมทั่วไปอยู่แล้ว เพราะฉะนั้นการเขียนโปรแกรมแต่ล่ะบรรทัด การประกาศตัวแปรแต่ล่ะตัว การทำอะไรเราก็ต้องคำนึงอยู่ว่า มันต้องใช้ Resource ในการรันเท่าไหร่ ใช้เวลาเท่าไหร่ Memory เรามีแค่ไหน คือเอาเป็นว่า เรื่องมันเยอะมากล่ะกัน ทำให้ Dev มือใหม่หลายคนตายมาเยอะแล้ว
กับอีกเรื่องเลยคือการ Design UX UI อย่างที่เรารู้กันว่า โทรศัพท์นั้นมีหลากหลายขนาดมาก ๆ มีตั้งแต่อันเล็ก ๆ ยันอันเท่าหน้าเลยก็มี เพราะฉะนั้นการออกแบบก็ควรที่จะทำให้มันรันได้อย่างสมบูรณ์ในขนาดและเครื่องที่เป็น Customer Target ของเรา นอกจากเรื่องขนาดของเครื่องแล้ว ขนาดของ Element ในหน้าเราก็เช่นกัน ที่เราต้องทำให้มันเข้ากับหน้าจอแต่ล่ะแบบอีก (เรื่องเยอะจริง ๆ )
