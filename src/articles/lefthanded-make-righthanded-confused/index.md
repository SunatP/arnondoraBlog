---
title: "โลกของคนถนัดซ้าย ที่คนถนัดขวาไม่เข้าใจ"
image:
category: My Life
excerpt: "ก็เมื่อวานของวันที่เขียนเป็นวันที่ 13 สิงหาคม ซึ่งเขากำหนดให้เป็นวันของคนถนัดซ้ายสากล จากการสำรวจพบว่า คนที่ถนัดซ้ายมีอยู่ประมาณ 15% ของคนบนโลกเท่านั้นเอง ซึ่งผมก็เป็นหนึ่งใน 15% เช่นกัน"
date: 2015-08-14T11:12:39.000
author: arnondora
template: full-width
type: post
isFeatured: false
status: published
---

ก็เมื่อวานของวันที่เขียนเป็นวันที่ 13 สิงหาคม ซึ่งเขากำหนดให้เป็นวันของคนถนัดซ้ายสากล จากการสำรวจพบว่า คนที่ถนัดซ้ายมีอยู่ประมาณ 15% ของคนบนโลกเท่านั้นเอง ซึ่งผมก็เป็นหนึ่งใน 15% เช่นกัน
คนสมัยก่อนโดยเฉพาะชาวเอเชีย เชื่อว่าการที่คนเกิดมาถนัดมือซ้ายถือเป็นความพบพร่องบ้าง นำความโชคร้ายมาให้บ้าง เขาเลยบังคับให้ใช้มือขวาแทน เนื่องจากความเข้าใจผิดแบบนี้ ทำให้หลายๆ คนที่ถนัดมือซ้ายหายไปเยอะอยู่เหมือนกัน
ซึ่งแน่นอนว่า เราเป็นชนกลุ่มน้อย เพราะฉะนั้นสิ่งของหลายๆ อย่างจึงถูกออกแบบมาเพื่อคนส่วนใหญ่ที่ถนัดขวากันหมด วันคนถนัดซ้ายสากลจึงเกิดขึ้น เพื่อแสดงให้เห็นว่า ไม่ว่าเราจะถนัดมือไหน เราก็มีศักยภาพเท่าเทียมกัน และได้เห็นว่าพวกเรานั้นมีกลไกการทำงานของร่างกายที่เป็นเอกลักษณ์ และแน่นอนว่า วันนี้เราจะมาดูปัญหาอันโคตรจะปวดจิตของคนถนัดซ้ายกัน

## โต๊ะ Lecture ที่น่าปวดจิต
หลายๆ คนน่าจะเคยได้ใช้เจ้าโต๊ะ Lecture กัน ถ้าใครยังไม่เคยมันคือ เก้าอี้ที่มีโต๊ะเล็กๆ โง่ๆ ที่สามารถพับได้ ซึ่งแน่นอนว่า มันจะพับเข้าออก ทางด้านขวาของเรา ที่วางแขนเวลาเราเขียนมันก็จะอยู่ทางด้านขวาเช่นกัน เวลาใช้ในคณะแล้วมันช่างเหมื่อยมากเวลาเขียนอะไรเยอะๆ
**รอยหมึกและดินสอที่มือ**
วิธีสังเกตคนถนัดซ้าย หรือขวา ถ้าอยู่ในห้องเรียนดูไม่ยากเลย ถ้าคนไหนมีรอยเปื้อนอยู่ที่ขอบของมือซ้าย ก็ใช่เลยคุณคือพวกเรา เรื่องเวลาเขียนแล้วมี ดินสอหรือหมึกติดมาเป็นเรื่องที่น่ารำคาญมากของคนที่ถนัดมือซ้าย แต่ก็ไม่รู้จะแก้ปัญหายังไงดีเหมือนกัน ยกเว้นเปลี่ยนไปใช้มือขวาเขียน

## ปากกาที่ไม่ใช่ของเรา
ถ้าหลายๆ คนที่ไปใช้บริการธนาคาร หรือหลายๆ สถานที่ที่มีให้กรอกอะไร ก็จะมีปากกาที่ถูกเสียบอยู่ในที่วาง และมีโซ่คล้องมันเพื่อกันคนขโมย เจ้าโซ่นรกนี่แหละ เวลาเราจะเขียนโซ่มันมักจะยาวไม่พอ เพราะว่าถ้าตัวที่คล้องโซ้มันอยู่ด้านขวานั่นเอง ดังนั้นวิธีแก้ปัญหาคือ ขยับกระดาษเข้าไปให้ใกล้ขึ้น

## กรรไกรที่ไม่ผลิตให้คนถนัดซ้ายใช้*
ลองเดินไปหากรรไกรมาสักอัน แล้วลองสังเกตตรงที่เอานิ้วเสียบเข้าไป เราจะเห็นว่า 2 อันนั้นมันไม่เท่ากัน ถ้าเราลองใช้มือซ้ายจับดูแล้ว มันช่างไม่ถนัดเอาซะเลย เหมือนกับรูนึงเล็ก รูนึงใหญ่อะ

## ว่าด้วยเรื่อง เล่นไพ่
การที่เราเล่นไพ่ ก็ไม่ได้เป็นการบอกว่า เราเล่นการพนัน เวลาผมเล่นไพ่ เราก็ต้องเรียงไพ่อยู่บนมือไม่ให้คนอื่นเห็น แต่งานงอกเมื่อเราใช้มือซ้ายถือไพ่ เพราะนอกจากที่คนอื่นจะมองไม่เห็นแต้มแล้ว เราก็ไม่เห็นเช่นกัน น่าเศร้ามาก

## ปัญหากับกีฬา และเครื่องดนตรี
ทั้งเรื่องกีฬาและการเล่นดนตรี เวลาเราเล่นมัน เราก็ต้องใช้ทั้ง 2 มือให้การเล่น เพราะฉะนั้นเวลาเราเล่นมือทั้ง 2 ข้างมันจะถูกกำหนดหน้าที่มาแล้วว่า มือข้างนี้จับอะไร ทำอะไร ดังนั้นของมันจึงถูกออกแบบมาให้เข้ากับคนถนัดมือขวาเป๊ะ งานงอกสิครับ เมื่อคนถนัดซ้ายมาเล่นของคนถนัดขวา อารมณ์มันก็เหมือนจับกรรไกรเลย มันขัดๆ ยังไงก็ไม่รู้ ยิ่งถ้าไปเรียนดนตรี ไม่ก็กีฬา เขาก็จะบังคับให้เราจับหรือเล่น เหมือนคนถนัดขวา ทำให้ประสิทธิภาพในการเล่นของเราลดลงจริงๆ โดนมาแล้ว มันแย่มาก

## เมื่อตอนกินข้าว
เวลาเรากินข้าว พวกช้อนซ้อม มันจะวางอยู่ทางด้านขวาก็ทำให้เราหงุดหงิดพอแล้ว แก้วมันดันทะลึ่งอยู่ด้านขวาอีกไง งานงอกสุดๆ อารมณ์เสียสุดๆแล้ว ก็ยังไม่จบ เราก็ถนัดซ้าย ศอกเรามันก็ชนศอกของคนข้างๆ อีกเพราะ เราถนัดกันคนล่ะข้าง บางคนเราชนเขาก็เข้าใจ แต่บางคนมันทำหน้าน่ากลัวใส่ด้วยอ่าา :(

## จับมือ
เวลาเราจับมือกัน เราจะจับด้านไหนครับ ขวา ใช่มั้ยครับ มันน่าหงุดหงิดมาก!! ใครมันตั้งกฏนี้ขึ้นมาว่ะ !!!!!

## คอมพิวเตอร์ไม่เข้าใจเรา !!
เนื่องมาจากผมเรียนและทำงานด้านคอมพิวเตอร์ สิ่งที่ขาดไม่ได้ในอาชีพของเราคือ คอมพิวเตอร์ ปัญหาของมันคือ ตำแหน่งที่วางเมาส์ มันวางด้านขวา แล้วจะใช้ยังไงว้าา แล้วยิ่งคอมบางเครื่องมันเป็นเมาส์มีสาย นี่แบบอยากจะทุ้มคอมนั้นทิ้ง จะย้ายเมาส์ไปด้านซ้ายก็ต้องมาไล่สายขยับอีก ยิ่งถ้ามันเป็นคอมข้างนอกนี่ยิ่งแล้วใหญ่เลย แต่ปัญหานี้ผมก็แก้ด้วยการใช้ Trackpad ไปซึ่งทำให้ชีวิตฟรุ้งฟริ้งขึ้นเยอะ อ่อ แต่ตอนนี้เขามีเมาส์สำหรับคนถนัดซ้ายแล้วนะ ตอนนั้นอยากได้อยู่ แต่ๆๆๆ ผมหาซื้อไม่ได้!!!!!! ทำไมแกไม่เอาเข้ามาว่ะเฮ้ย!!!!!!!!!
นี่ก็เป็น 9 ปัญหาที่ผมได้ประสบมาในชีวิตประจำวันของผมเอง แล้วคุณล่ะครับ ที่ถนัดมือซ้ายเหมือนกัน เจออะไรกันมาบ้างครับ เข้ามาแชร์กันได้ ที่คอมเม้นต์ด้านล่างนี้ได้เลย ผมก็อยากรู้เหมือนกันว่าไปเจออะไรกันมาบ้าง!!!
