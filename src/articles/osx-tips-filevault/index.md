---
title: "[OSX Tips] FileVault เปิดสักนิด ปลอดภัยแน่นอน !"
image: "./FileVault.png"
category: Tutorial
excerpt: "วันนี้เราจะมาทำความรู้จักกับฟีเจอร์นึงใน OSX ที่เราไม่ค่อยได้ใช้กันเท่าไหร่นั่นคือ FileVallt นั่นเอง"
date: 2015-10-27T23:22:34.000
author: arnondora
template: full-width
type: post
isFeatured: false
status: published
---

วันนี้เราจะมาทำความรู้จักกับฟีเจอร์นึงใน OSX ที่เราไม่ค่อยได้ใช้กันเท่าไหร่นั่นคือ FileVallt นั่นเอง

## FileVault คืออะไร ?
FileVault เป็นระบบนึงที่ทาง Apple ใส่มาให้ใน OSX เพื่อให้เราสามารถที่จะเข้ารหัส HDD ของเรา (แบบทั้งลูก) เพื่อให้เกิดความปลอดภัยมากขึ้นนั่นเอง ในตอนนี้ตัว FileVault เองก็ถูกพัฒนาให้อยู่ในรุ่นที่ 2 กันแล้ว โดยจะใช้เทคนิคการเข้ารหัสแบบ XTS-AES 128 เพื่อให้ผู้ใช้มั่นใจว่าข้อมูลของตนเอง จะไม่ถูกขโมยไปได้โดยง่ายนั่นเอง

## หลักการทำงาน ง่าย ๆ
หลักการทำงานมันง่ายมาก ๆ (ในเบื้องหน้า) นั่นคือ ข้อมูลใน HDD ของเราจะถูกเข้ารหัสไว้หมด ถ้าเราต้องการที่จะเข้าถึงข้อมูล เราก็จำเป็นต้องใช้รหัสในการปลดล๊อคนั่นเอง และถ้าเกิดสมมุติว่า คอมพิวเตอร์ของเราถูกขโมยไป โจรขโมยคอมเราก็จะไม่มีทางเข้าถึงข้อมูลได้ง่าย ๆ แน่นอนถึงแม้ว่าจะแกะ HDD ของเราออกไปใส่เครื่องอื่นก็ตาม
ฉะนั้นแล้วโดยรวม การเปิด FileVault จะทำให้เครื่องเราช้าลงเล็กน้อย เนื่องจาก จะต้องทำการ เข้ารหัสและถอดรหัสไฟล์ที่เราเรียกใช้อยู่ตลอดเวลา โดยตัว OSX จะให้เราใส่รหัสก่อนเข้าเครื่องเพื่อทำการปลดล๊อคเสมอ

## การเปิดใช้งาน FileVault
ใน OSX เวอร์ชั่นใหม่ ๆ ทาง Apple จะแนะนำให้เราเปิด FileVault เป็นค่าเริ่มต้นอยู่แล้ว แต่ถ้าเกิดใครยังไม่ได้ใช้งาน ให้เข้าไปที่ System Preferences \> Security & Privacy \> FileVault และให้กดที่แม่กุญแจเพื่อปลดล๊อก และกด Turn on FileVault และระบบมันจะให้ Key มา ตัวนี้ขอให้เก็บไว้ดี ๆ เพราะว่าเวลาลืมรหัสขึ้นมา จะได้ไม่ซวย และสุดท้ายเครื่องก็จะ Restart เพื่อทำการเข้ารหัส ก็เป็นอันเรียบร้อย
กระบวนการเข้ารหัสจะใช้เวลาอยู่พอสมควร ขึ้นกับ ขนาด HDD และ CPU ที่เราใช้ ด้วยเพราะฉะนั้น ตอนจะทำก็เสียบปลั๊กไว้ด้วยนะครับ

## ฉุกเฉิน !! ถ้าเราลืมรหัสผ่าน
ไม่ต้องกลัว เราสามารถกู้คืน Key ของเราผ่าน Apple ID ได้ จากการทดลองแล้ว อย่าลืมเลย ไม่งั้นจะยุ่งน่าดู เพราะถ้าลืมทั้ง รหัสและ Apple ID แล้วล่ะก็ ข้อมูลเราหายทั้งเครื่องแน่นอนครับ !

## สรุป
โดยรวม FileVault ก็เป็นฟีเจอร์ที่เหมาะกับคนที่ต้องใช้งานในเชิงธุรกิจที่ต้องการความปลอดภัยของข้อมูลเยอะหน่อย แต่กับคนใช้ทั่ว ๆ ไปทาง Apple ก็แนะนำให้เปิดไว้เหมือนกับ เพื่อความปลอดภัยของตัวผู้ใช้ แต่โดยส่วนตัวแล้ว ผมก็ไม่ได้ใช้นะ เพราะว่าไม่ใช่คนที่ต้องการความปลอดภัยมากขนาดนั้นเลยไม่ได้เปิด
