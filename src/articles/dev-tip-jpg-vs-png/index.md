---
title: "[Dev Tip] JPG VS PNG"
image: "./devtippngvsjpg.png"
category: Tutorial
excerpt: "ตอนนี้หลายๆ เว็บรวมทั้งเว็บผมด้วย กำลังมีปัญหาอันนึงที่ใหญ่มากๆ อันเนื่องมาจาก เว็บมันใหญ่มาก!!! คือเราพยายามจะ Optimize แล้ว"
date: 2015-08-25T17:33:53.000
author: arnondora
template: full-width
type: post
isFeatured: false
status: published
---

ตอนนี้หลายๆ เว็บรวมทั้งเว็บผมด้วย กำลังมีปัญหาอันนึงที่ใหญ่มากๆ อันเนื่องมาจาก **"เว็บมันใหญ่มาก!!!"** คือเราพยายามจะ Optimize แล้ว ขนาดมันก็ยังใหญ่โตอลังการอยู่ เลยเข้าไปลองหาดูว่า การที่เว็บเราขนาดมันใหญ่เนี่ยมันเกิดจากอะไร ลองมาดูกันเลยดีกว่า

![WebPerformanceJPGvsPNG1](./WebPerformanceJPGvsPNG1.png)

ก่อนอื่นผมก็ลองเปิด Dev Tool ของ Google Chrome ขึ้นมาเพราะอยากรู้ว่า หน้าแรกของเรามันขนาดเท่าไหร่นะ ผลที่ได้คือถึงกับผง่ะเลยทีเดียว เพราะว่ากินไป 456 kb ในหน้าเดียว!

![WebPerformanceJPGvsPNG2](./WebPerformanceJPGvsPNG2.png)

ถ้าเรามาดูที่ตัวโค๊ตของเว็บก็จะเห็นว่า ขนาดมันเล็กมากแค่ 4.1 kb หรือคิดเป็น 0.89% เท่านั้นเอง เพราะโค๊ตทั้งหมดได้ผ่านการ Minify ให้มันเล็กลงไปแล้ว เพราะฉะนั้นตรงนี้ไม่น่าจะใช่ปัญหาที่เราหาอยู่

![WebPerformanceJPGvsPNG3](./WebPerformanceJPGvsPNG3.png)

มาดูที่รูปภาพกันบ้าง อันนี้แหละของจริง จากที่เราเห็น แค่รูปภาพอย่างเดียวมันกินไป 438 kb หรือคิดเป็น 96.05% เลยทีเดียว ซึ่งมันเยอะมากๆ เพราะฉะนั้นถ้าการใช้รูปในเว็บจะต้องคิดดีนึดนิง เพราะว่าขนาดมันค่อนข้างเยอะ แต่วันนี้เราจะมาดูกันว่า ทำยังไงถึงขนาดรูปจะไม่อลังการงานสร้างมากนัก

## สกุลไฟล์ก็สำคัญนะ
สกุลไฟล์ของรูปภาพที่เราใช้ในเว็บส่วนใหญ่ตอนนี้ก็คงหนีไม่พ้น .jpg และ .png แน่นอน ก่อนอื่น เราลองมาดูคุณสมบัติของมันกันก่อน ว่ามันต่างกันตรงไหนยังไง

## ไฟล์ .png

* สามารถทำพื้นหลังใสได้ (Alpha)
* ถ้าสีน้อยไฟล์จะขนาดเล็กสบายเว็บมาก แต่ในทางกลับกันถ้าสีเยอะไฟล์จะหนักแบบหนักสุดๆ ไปเลย
* ไฟล์พวกนี้เหมาะสำหรับเอามาทำพวก Art ต่างๆ ที่สีไม่ได้เยอะมาก และขนาดก็ไม่ได้ใหญ่มากเช่นกัน

## ไฟล์ .jpg

* ทำพื้นหลังใสไม่ได้ ทึบอย่างเดียวเลย
* เก็บสีได้ถึง 16 ล้านสี ซึ่งเยอะกว่า .png
* เหมาะสำหรับรูปที่มีสีเยอะๆ เช่นรูปถ่ายเป็นต้น

## แล้วจะเลือก PNG หรือ JPG ดี ?
อันนี้มันก็แล้วแต่ภาพเลย เพราะจากที่ผมใช้มาในเว็บนี้ จะเห็นว่าพวกที่เป็น Thumbnail ผมจะเลือกใช้เป็น .png เพราะว่าส่วนใหญ่จะเป็นไฟล์รูปที่มีสีน้อยมากๆ แค่ 2 สีเท่านั้นเอง แต่ในทางกลับกัน ถ้าเป็นรูปที่มีสีเยอะๆ หรือพวกรูปภาพเลยผมจะเลือกใช้เป็น .jpg ดีกว่า เพราะมันเบากว่ากันเยอะเลย ลองดูจากตัวอย่างนี้เลย ผมลอง Save Thumbnail จากไฟล์ .psd ออกมาเป็น .jpg และ .png มาเทียบกันว่า ใครขนาดใหญ่กว่ากันดู

![WebPerformanceJPGvsPNG4](./WebPerformanceJPGvsPNG4.png)

อย่างที่ได้บอกไปว่า Thumbnail ก็ไม่มีอะไรเลย สีก็น้อยเพราะฉะนั้นการที่เราเลือกเป็น .png ก็เป็นทางเลือกที่ดีเลยให้การเอามาใช้ เพราะขนาดมันเล็กมากต่างกัน เกือบๆ เท่าตัวเลยทีเดียว เอาจริงๆ ถึงแม้ว่ามันจะไม่เยอะมาก แต่ User หลายๆ คนโหลดก็ทำให้เราเสีย Bandwidth เยอะอยู่เหมือนกัน และกลับกัน Performance ทางฝั่ง User ก็แย่ลงเหมือนกัน เพราะฉะนั้นการ เลือกสกุลไฟล์ให้เหมาะก็เป็นเรื่องที่เราน่าจะทำอยู่เหมือนกัน

## ลองใช้เครื่องมือบีบอัดภาพดูสิ !

เครื่องมือที่ใช้ในการบีบอัดภาพมีเยอะแยะเลย แต่ที่จะเอามาเสนอในวันนี้คือ [TinyPNG][4] มันเป็นเว็บที่เราสามารถที่จะอัพไฟล์รูป PNG เข้าไปและมันจะย่อขนาดให้เราและ ให้เราดาวน์โหลดกลับมาได้ สะดวกมากๆ เลยล่ะ[][3]

![WebPerformanceJPGvsPNG5](./WebPerformanceJPGvsPNG5.png)

เราสามารถอัพเข้าไปได้ทีล่ะ 20 ไฟล์เท่านั้นแน่นอนว่า มันก็มีเวอร์ชั่นเสียตังอีกด้วยเหมือนกัน แต่เป็น Plugin ของ Photoshop ในราคา 50 USD เท่านั้นหรือคิดเป็นเงินไทยก็ประมาณ 1,7xx บาทเท่านั้นเอง ถ้าคุณโทรมาใน 10 นาทีนี้ คุณจะได้รับเงินคืน xxx บาท เฮ้ยไม่ใช่และ!!

## สรุ
เรามีวิธีเยอะแยะมากในการที่จะย่อขนาดไฟล์รูปในเว็บของเรา วิธีที่มานำเสนอในวันนี้เป็นการ **เลือกสกุลไฟล์ให้ถูก ถ้าไฟล์เรามีสีเยอะก็ให้เลือก .jpg ไปเลย แต่ถ้าภาพนั้นสีไม่เยอะ ก็แนะนำให้ใช้ .png** ดีกว่า นอกจากนั้นก็ยังมีเครื่องมือที่เราสามารถ ย่อภาพได้โดยใช้เครื่องมือต่างๆ ไม่สิโดยใช้เว็บ [TinyPNG][6] ดีกว่า พูดอยู่แค่เว็บเดียวเอง (ไม่ได้ค่าโฆษณาอะไรเลยนะ!! จริงๆ) วิธีแค่นี้ก็น่าจะทำให้ขนาดรูปภาพในเว็บลดลงไปเยอะอยู่เหมือนกัน (ว่าจะทำอยู่ตั้งนานและ ไม่ได้ย่อสักที)
ถ้าหากใครมีวิธีดีๆ อย่างอื่นก็ลองมาคอมเม้นที่ด้านล่างกันได้เลย !
Reference : [Smaller PNG File - Google Developer][7]


[6]: http://tinypng.com
[7]: https://www.youtube.com/watch?v=2TUvmlGoDrw
