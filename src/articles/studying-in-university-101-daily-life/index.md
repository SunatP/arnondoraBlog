---
title: "Studying in University 101 - Daily life"
image:
category: My Life
excerpt: "ตอนผมอยู่ ม. ปลาย พี่ๆที่รู้จักก็ไปเรียนมหาลัยกันหมดและ ส่วนผมก็ยังเป็นนักเรียน ม.ปลาย อันน่ารักอยู่ อิอิ เวลาจะชวนพี่ๆไปไหน"
date: 2015-04-19T11:54:01.000
author: arnondora
template: full-width
type: post
isFeatured: false
status: published
---

ตอนผมอยู่ ม. ปลาย พี่ๆที่รู้จักก็ไปเรียนมหาลัยกันหมดและ ส่วนผมก็ยังเป็นนักเรียน ม.ปลาย อันน่ารักอยู่ อิอิ เวลาจะชวนพี่ๆไปไหน หลายๆคนมักจะลงเอยที่คำว่า **"ไม่ว่าง โคตรจะยุ่งเลย"**
ซึ่งตอนนี้ผมเชื่อแล้วว่ามันโคตรจะจริงเลย ตอนนี้น้องๆชวนไปกินข้าวกัน ผมก็ลงเอยเหมือนกันว่า

## "ไม่ว่าง โคตรจะยุ่งเลย โทษน้าา!"
ซึ่งมันก็ยุ่งจริงๆ ไม่เข้าใจเหมือนกันว่าทำไมมันถึง "ยุ่ง" ได้ขนาดนี้ ทั้งที่จำนวนวิชาเรียนก็น้อยกว่า ม.ปลาย คาบเรียนก็น้อยกว่า แต่ทำไมมันถึง โคตรยุ่งเลย เพราะงั้นเราลองมาดูกันว่า ผมทำอะไรบ้างในแต่ล่ะวัน ทำไมมันยุ่งจังว้าา (คนอื่นนี่ไม่รู้นะ เลยไม่เขียน เอาบรรทัดฐานตัวเองเป็นที่ตั้ง)
เริ่มจากตารางเรียนกันก่อนเลย ผมจะเรียนเช้าสุดคือ 9 โมง และเลิกช้าสุดคือ 4 โมงเย็น แต่ก็มีบางวันที่จะเลิกเร็ว (ซึ่งเทอมนี้ วันที่เลิกเร็วเยอะมากๆๆ เยอะกว่าเทอมแรกเยอะเลย ซึ่งโคตรดีๆเลย)

## วันจันทร์ โคตรขี้เกียจ....
ก่อนอื่นวันจันทร์ ผมมีเรียน เคมี 9.00 - 12.00 บ่ายก็ว่าง จากนั้น 5 โมงไปเรียนวิชาจักรยาน เพราะฉะนั้นผมจะมีเวลาว่าง โคตรยาว แต่ก็จะไปไหนไกลก็ไม่ได้อีก เพราะเย็นมีเรียนอีก (เดียวกลับมาไม่ทัน) จากนั้นก็ไปเรียน เลิก 6 โมงครึ่ง กินข้าวเย็นไปนั่งเมาส์ไป 2 ทุ่มแล้ว กลับหอ อาจจะนั่งเล่นอะไรอยู่ที่หอ ไม่ก็กลับห้องไปอาบน้ำมา นอนอ่านหนังสือ (หนังสือเรียนบ้าง ทำการบ้านบ้าง อ่านนิยายบ้าง) ยาวๆยันเที่ยงคืน ก็นอน!

## วันอังคารที่โคตรสบาย~
นอนตื่นมาก็วันอังคาร แฮร่~~ วันนี้ดีหน่อยวิชาเบาๆ สังคมเรียน 9 โมงถึง 11 โมง หลังจากนั้นพักกินข้าว (ยาวๆดีจัง ไปกินที่ไกลคณะดีกว่า~~) บ่ายกลับมาเรียนอังกฤษ จะเลิกบ่าย 2 ครึ่ง สบายแท้~ เลิกแล้วก็ไปไหนไม่ได้อีก ทำการบ้านสิครับ (ขี้เกียจไปไหนด้วยแหละ) เย็นๆก็ไปกินข้าวอะไร เรื่อยเปื่อย**ซึ่งวันนี้แหละที่โคตรว่างเลย แต่ไม่เคยมีใครชวนไปไหนวันนี้เลย!!!!!!!!**

## วันพุธก็สบายอีกมั้ง~~~
วันนี้ก็เป็นอีกวันที่สุดจะสบาย วันนี้มีเรียนโปรแกรมมิ่งซึ่ง วิชานี้ผมจะออกแนวเปื่อยๆเฉยๆ นั่งเลื้อยๆเล่นๆไปจนหมดคาบ ซึ่งโคตรจะสบายเลย แต่ถ้าจะเอาอย่างอื่นขึ้นมาทำก็ออกจะเกรงใจอาจารย์เบาๆ จึงต้องนั่งเลื้อยไปจนหมดคาบ ซึ่งนานมาก 555 บ่ายก็ไม่มีเรียนและ แต่เย็นก็เรียนจักรยานอีก เพราะฉะนั้นอารมณ์มันจะเหมือนวันจันทร์เลย มีเวลานะ แต่ไปไหนไกลๆไม่ได้ อีกอย่างคือ ที่มหาลัย วันพุธบ่าย มันเป็นวันว่าง คือใครๆก็ไม่มีเรียนอะ เพราะงั้นที่กินอะไรแบบนี้มันก็อะนะ คนเยอะ เป็นพิเศษ และอีกอย่างคือ พุธบ่าย มักจะมีการจัดกิจกรรม ซึ่งบางครั้ง (ไม่สิ ทุกครั้ง) ที่จัดมันจะเรียนชดเชยเสมอเลย เศร้าแท้ TT

## วันพฤหัส มันเริ่มพีคและ
มันเหมือนว้นอังคารเลย แค่เปลี่ยนเช้าไปเรียน Stat แทน ซึ่งโคตรจะไม่ชอบเลย วิชานี้ (ไม่เกี่ยวกับอาจารย์นะ 555) มันกินพลังชีวิตเยอะมาก เรียนเสร็จทีนี่แบบ แทบจะไปกองกับพื้น ส่วนบ่ายก็เหมือนวันอังคารเลยคือ อังกฤษ เลิกเร็วเย้~~ แต่ Stat มันมักมีการบ้าน ที่ผมใช้เวลาทำนานมาก เพราะฉะนั้นหลังเลิกเรียนก็ต้องไปทำการบ้านวิชาที่ว่ามาอีก เลยไม่ได้ไปไหนอีกตามเคย

## วันศุกร์ พีคสุดแล้ว!!! จะบ้า
จาก 4 วันที่โคตรจะเหนื่อยเลย วันนี้แหละของจริง เพราะวันนี้ เรียน 9 โมงเลิก 4 โมงของจริง แล้วแต่ล่ะวิชามัน โคตรจะกินพลังงานชีวิตเลย เช่นเช้าเรียนวิชา Digital แม่เจ้า เรียนเสร็จทีโคตรจะเหนื่อยเลย (ต้องมาลอง!!) แต่กลางวันดีหน่อย ผมอยู่ มหาลัยมหิดล ทุกวันศุกร์จะมีตลาดนัดของกินอะไรหลายๆอย่าง ให้เดินซึ้อของกิน ที่ต่างจาก 4 วันที่ผ่านมา ก็ทำให้ OK ขึ้นหน่อย
แต่เดียวก่อน มีเวลาเดิน + กิน แค่ ชม. เดียวก่อนจะเรียน เพราะฉะนั้นจึงเดินด้วยความเร่งรีบสุด 555 เศร้าแท้ !!!
จากนั้นก็ต้องไปเรียนฟิสิกส์ (ม่ายย โคตรไม่ชอบอะไรที่มันเป็นตัวเลขเลย!!) ก็เรียนไปเลิก 4 โมง สภาพเป็นยังไงน่ะเหรอ ยังปกติอยู่ หมายถึงภายนอกน่ะ! แต่ภายในนี่แบบ ตัวแตกกระจายไปและ เรียนเสร็จเก็บของกลับบ้าน~~ วันนี้เย็นถึงมืดก็ว่างแล้ว เฮ้~ เล่นเกมแม่ม
ถ้าคิดแบบนี้คิดผิดเลยครับ มันโคตรเหนื่อยมา 5 วัน ไม่มีอารมณ์เล่นเกมเลย มันจะบูดๆ ไม่ก็เล่นก็เล่นแบบ เซงๆอะ

## สรุป!
ถ้าใครทนอ่านชีวิต 5 วันของผมได้ก็ขอบคุณมากครับ 555 มันยาวมากก ถ้าอ่านนะครับจะพบว่า ดูมีเวลาว่างโคตรเยอะเลยเนอะ
ที่ว่ามามีแค่อะไรที่มันต้องทำตามตารางเรียนอย่างเดียวนะครับ นี่ยังไม่นับ สอนพิเศษ เขียน Blog เป็น Developer เขียนงานอีก เพราะฉะนั้นเวลาว่างนี่แบบสุดยอดจริงๆ เพราะงั้นน้องๆ ม.ปลาย ครับ ถ้าอ่านอยู่นะครับ พี่อยากบอกเลยว่า ตอนนี้น้องๆนะครับ อยากทำอะไรทำเลยนะครับ ช่วงมหาลัยนี่จะแบบงานพรุงพรังมากสุดๆเลย
