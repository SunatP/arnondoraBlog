---
title: "arnondora.in.th 3.0 ยกเครื่องใหม่ไฉไลกว่าเดิม"
image: "./arnondora-30-thumbnail.png"
category: My Life
excerpt: "ก็เป็นประจำทุกปีที่เว็บ [arnondora.in.th][0] จะเปลี่ยน หรือมีการปรับปรุงหน้าเว็บใหม่ เพื่อเป็นการบังคับให้ตัวผมเองได้ลองเรียนรู้อะไรใหม่ ๆ ทุกปี ซึ่งเวลานั้นของปีนี้ก็มาถึงแล้ว และเพื่อเป็นการฉลองที่เว็บ arnondora.in.th เขียนมาครบ 200 บทความเป็นที..."
date: 2017-05-16T20:50:20.000
author: arnondora
template: "full-width"
type: "post"
isFeatured: false
status: published
---

ก็เป็นประจำทุกปีที่เว็บ [arnondora.in.th][0] จะเปลี่ยน หรือมีการปรับปรุงหน้าเว็บใหม่ เพื่อเป็นการบังคับให้ตัวผมเองได้ลองเรียนรู้อะไรใหม่ ๆ ทุกปี ซึ่งเวลานั้นของปีนี้ก็มาถึงแล้ว และเพื่อเป็นการฉลองที่เว็บ arnondora.in.th เขียนมาครบ 200 บทความเป็นที่เรียบร้อยแล้วด้วย หลาย ๆ คนที่เคยเข้ามาอาจจะสังเกตว่ามีหลาย ๆ อย่างเปลี่ยนไปเยอะมาก ๆ จนจำเค้าเดิมไม่ได้เลย เรามาดูกันว่ามีอะไรเปลี่ยนไป หรือเพิ่มเติมบ้าง

## ย้าย Web Hosting ใหม่
[![](./bye_digitalocean_1.png)][1]

ต้องบอกก่อนว่า การทำเว็บนี้ขึ้นมามันก็ไม่ได้ฟรี ๆ เหมือนกัน แต่ก็ไม่ได้ลง Ads แต่อย่างใด เพราะต้องการทำเป็น Personal Blog ซะมากกว่า แต่มาเปิดเว็บแบบนี้มันก็มีเงินเข้ามาเกี่ยวเหมือนกัน ตอนแรกเมื่อ 2 ปีก่อนผมได้ Credit ใน Digital Ocean มาทั้งหมด 100 USD จาก **Github Student Pack** ก็เลือก Server จ่ายเดือนละ 5 USD ซึ่งตอนนี้ 100 USD ก็หมดซะแล้ว

[![](./bye_digitalocean_2.png)][2]

แต่จะให้จ่าย 5 USD ต่อเดือนก็ไม่ค่อยโอเคเหมือนกัน เลยตัดสินใจย้าย Host มาใช้ Web Hosting มาใช้ในไทยแทน ซึ่งถ้าหลาย ๆ คนสังเกตช่วงหลาย ๆ สัปดาห์ที่ผ่านมาเว็บช้าลงอย่างเห็นได้ชัดมาก อันนั้นเกิดจากเว็บไปลง Hosting ที่คุณภาพต่ำกว่าหน่อย แต่ก็จ่ายถูกกว่า และรับ Load ได้พออยู่

## New Design
[![](./arnondora30-1.png)][3]

จากที่เห็นอยู่แน่นอนว่า Design ได้ถูกเปลี่ยนใหม่หมด พร้อมกับการ Implement ทั้งหมด (เปลี่ยนเยอะจัดจน ต้องตัดสินใจสร้าง Git Repository ใหม่เลย) โดยจะเน้นไปที่ Content ทำให้ผู้อ่านสามารถ Focus กับ Content บนหน้าได้มากขึ้น ส่วนเบื้องหลังการออกแบบของ Theme เดี๋ยวจะเขียนแยกออกมาเป็นอีกบทความ เพราะมันยาวมาก

## เปลี่ยนจาก Bootstrap เป็น Materialize แทน
[![](./materialize_homepage.png)][4]

หลาย ๆ คนที่เข้ามาอ่านในบทความนี้น่าจะรู้จัก **Bootstrap** ที่เป็น **CSS Framework** ชื่อดัง ซึ่ง Bootstrap ก็ได้ถูกใช้ใน Theme เวอร์ชั่นแรกจนถึงเวอร์ชั่นก่อนหน้านี้ มาในเวอร์ชั่นนี้ผมได้ทำการเปลี่ยนไปใช้ **Materialize** แทนเพราะด้วยตัว Design ใหม่ที่ออกไปในแนว **Material Design** มากขึ้น จึงเห็นว่า Materialize น่าจะเหมาะกว่าเลยเปลี่ยนมาใช้

## ใช้ npm ในการจัดการ Dependencies ทั้งหมด
[![](./arnondora22_7.png)][5]

จากเวอร์ชั่นก่อน มีการใช้ Bower คู่กับ NPM ในการจัดการ Dependencies มาในปีนี้ ผมได้ขยับไปใช้ NPM ทั้งหมด เพื่อความง่ายในการจัดการ Dependencies รอบนี้รู้เรื่องมากขึ้นแล้ว ก็มีการแบ่ง Dependencies ให้เป็นระเบียบมากขึ้น และ Deploy ด้วยขนาดไฟล์ที่เล็กลง

## ยังใช้ Gulp เหมือนเดิม
[![](.gulpjs_sign.png)][6]

หลาย ๆ คนที่ได้ Clone Theme นี้จาก Wordpress น่าจะสงสัยว่าทำไมไม่ใช้ **Webpack** ละ ทำไมยังใช้ **Gulp** อยู่ เหตุผลนั่นเป็นเพราะว่าตัว Webpack เดิมที่นั่นมันถูกสอนมาให้เรียนรู้เฉพาะ JS เท่านั้นถ้าจะใช้อย่างอื่นก็ต้องลง Plugin หลายอย่างไปหมด ประกอบกับตัวผมเองนั้นก็ใช้ Webpack ไม่คล่องด้วย เลยยังไม่อยากเอามาลง Production เลยตัดสินใจที่จะใช้ Gulp ต่อไป

## Support AMP out of the box
[![](./get-to-know-amp-html-sign.png)][7]

สำหรับใครที่ไม่รู้จัก AMP ว่ามันคืออะไร ก็เข้าไปอ่านบทความเก่า ๆ ของผมได้ที่ [ลิงค์นี้][8] ก็ได้เขียนคร่าว ๆ ไว้แล้วละ ซึ่งก่อหน้านี้เว็บนี้ก็มี AMP เวอร์ชั่นแล้ว โดยการใช้ Plugin เข้ามาช่วย แต่มันก็ไม่ได้หน้าตาดีเท่าไหร่ และตั้งค่าหลาย ๆ อย่างไม่ได้ดั่งใจเท่าไหร่ พอมาในเวอร์ชั่นนี้ก็ปรับปรุงให้มันรองรับไปเลย แต่ตอนนี้ เวอร์ชั่น 1.0.0 นี้ก็ยังไม่รองรับ **AMP** แบบเต็ม ๆ นะ ก็จะปรับไปเรื่อย ๆ ให้สมบูรณ์มากขึ้น

## More Features will be come out soon!


สำหรับ Theme ปกติที่ผมจะทำการอัพเดทเป็นรายปี เหมือนเช่นปีที่ผ่าน ๆ มา ปีนี้จะเปลี่ยนแล้ว คือจะทำไปเรื่อย ๆ แล้วอัพเรื่อย ๆ แทน ก็ทำให้อาจจะมีอัพเดทค่อนข้างจะเยอะมาก ๆ ก็สามารถติดตามได้ใน [Git Repository][9] ของ Theme ได้เลย จะยินดีมากถ้าได้คำแนะนำติชมจากผู้อ่านทุกคนนะครับ เพราะผมเองก็จริง ๆ ก็เขียน Theme หรืออะไรพวกนี้ไม่ถนัดเหมือนกัน และก็จะสร้าง Content ดี ๆ ออกมาให้อ่านเรื่อย ๆ สำหรับวันนี้ก็สวัสดีครับ รออ่านเบื้องหลังของ Theme ได้เลย

[0]: https://www.arnondora.in.th
[1]: ./bye_digitalocean_1.png
[2]: ./bye_digitalocean_2.png
[3]: ./arnondora30-1.png
[4]: ./materialize_homepage.png
[5]: ./arnondora22_7.png
[6]: ./gulpjs_sign.png
[7]: ./get-to-know-amp-html-sign.png
[8]: https://www.arnondora.in.th/get-to-know-amp-html/
[9]: https://github.com/arnondora/wordpress-paper-theme-redux
