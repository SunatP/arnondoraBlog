---
title: "Programming 101: How should I start?"
image:
category: "Programming 101"
excerpt: "โลกเราหมุนไปทุกวัน เทคโนโลยีเกิดขึ้นทุกวัน
เมื่อก่อน การเขียนโปรแกรม มันใกล้ตัวกว่าที่เราคิด
แล้วถามว่า ผมเขียนไม่เป็น แล้วผมควรจะเริ่มยังไงดี?"
date: 2014-12-13T13:00:57.000
author: arnondora
template: full-width
type: post
isFeatured: false
status: published
---

โลกเราหมุนไปทุกวัน เทคโนโลยีเกิดขึ้นทุกวัน
เมื่อก่อน เราอาจจะมองว่าโปรแกรมมิ่งเป็นสิ่งที่ ห่างไกลตัวเรามากๆ
แต่ทุกวันนี้ โปรแกรมมิ่ง, การเขียนโปรแกรม มันใกล้ตัวกว่าที่เราคิด
แล้วถามว่า "ผมเขียนไม่เป็น แล้วผมควรจะเริ่มยังไงดี?"
วันนี้ผมจะมาตอบคำถามนี้กัน
ก่อนอื่นเราต้องรู้ว่า การที่เราจะเขียนโปแกรมได้นั้น มันต้องอาศัย 2 อย่างด้วยกัน //ขาดอย่างใดอย่างหนึ่งไม่ได้ นั่นคือ
- **Problem Solving** เป็น สิ่งที่เราสามารถเห็นได้ง่ายๆในชีวิตประจำวันของเรา เราแก้ปัญหาอะไรสักอย่างอยู่ทุกวัน นั่นคือ Problem Solving
- **Programming Syntax** อันนี้คือสิ่งที่ต้องฝึกครับ แรกๆเราอาจจะเริ่มหัดเขียนจาก Block Language ก่อนเพื่อฝึก Problem Solve ก่อน แล้วค่อยๆเพิ่มความยาก จนมาฝึกภาษาโปรแกรมมิ่งจริงๆ
เว็บแรกที่ผมจะแนะนำให้ไปฝึก แบบเบสิกจริงๆนั่นคือ [Code.org][0]
แต่ถ้าใครคิดว่ามี Logic นิดหน่อยแล้ว **ขอเชิญทางนี้**
เรื่องของภาษาโปรแกรมมิ่ง ผมขอแบ่งออกเป็น 2 แบบก่อนล่ะกัน
- **Structured Programming** เป็นรูปแบบของการเขียนโปรแกรมที่ค่อนข้างง่ายครับ **แนะนำให้ฝึกเขียนจากภาษาพวกนี้ก่อนเลยครับ** เพราะถ้าเอาง่ายมันเปลี่ยนจาก การที่เราเขียน Block Language เพียงแค่เราเปลี่ยนจาก ลากบล๊อกมาวางเป็นพิมพ์คำสั่งเองครับ(ในพื้นฐานนะ เรียนจริงยากชิบ) **ภาษาที่แนะนำ C,Phyton น่าจะง่ายที่สุดแล้วครับ**
- **Object Oriented Programming** การเขียนโปแกรมประเภทนี้ควรจะต้องเป็นคนที่เขียน Structured Programming มาหน่อยครับ เพราะการเขียนโปรแกรมแบบนี้มันจะมีเรื่องของรายละเอียดยิบย่อยค่อนข้างเยอะครับ การเขียนโปรแกรมแบบนี้ ถ้านึกภาพง่ายๆ เรามองทุกอย่างเป็นก้อนๆหมดครับ เราสามารถที่จะทำอะไรกับมันก็ได้ ต่างจาก Structured Programming ตรงที่เราสั่งให้มันทำงานจากบนลงล่างของโค๊ต เดียวไว้จะมาอธิบายในตอนต่อไป ส่วนภาษาที่แนะนำคือ Java (**ไม่มีเหตุผลอะไรทั้งนั้นครับ เพราะผมเป็นสาวก Java OK จบนะ**)
**แล้วหลังจากนั้นล่ะ?**
หลังจากที่เราเรียนเรื่องของภาษามาพอสมควรแล้ว เราจะเห็นได้ว่าในแต่ล่ะภาษาจะมี สไตล์การเขียน กับ จุดเด่นที่ไม่เหมืิอนกันเลย ต่อจากนี้แหละครับที่สำคัญ เราอาจจะต้องเลือกว่า อยากจะได้หลายๆภาษาก่อน หรือว่า อยากจะ "Master" ในภาษานี้ไปเลย
**ถ้าอยากจะฝึกภาษาเดียว เอาให้โหดเลย** ผมแนะนำให้พยายามฝึกการใช้จุดเด่นของภาษาให้ลึกๆเลยครับ เพราะมันจะเป็นตัวแยกความแตกต่างระหว่างคนที่ ฝึกมาเยอะ กับ คนที่พึ่งหัด มันจะเห็นความแตกต่างเลยครับ แต่เราก็ไม่ควรอยู่กับภาษานึงมากเกินไปนะครับ ก็ควรจะรู้หลายๆภาษาก็ดี แต่ไม่จำเป็นต้องลงลึกมากเหมือนกับภาษาที่เราถนัด
**แล้วถ้าอยากจะฝึกหลายๆ ภาษาล่ะ?** อันนี้ผมแนะนำให้ เรารู้้ในเรื่ิองของการเลือกภาษาก่อน เพราะแต่ล่ะภาษามันจะมี Target ไม่เหมือนกัน อย่างเช่น VB.NET มันจะเขียนแล้วรันได้ในเฉพาะเครื่องในตระกูล Windows เท่านั้น เพราะฉะนั้นควรจะศึกษาให้ดีก่อน แล้วค่อยเริ่มเรียนตัวภาษา ถ้าอยากง่ายๆก็ ลองเขียนโปรแกรมอะไรสักอย่างนึงจากภาษาที่เราสนใจอยู่ ก็น่าจะได้รู้ในหลายๆภาษาแล้วครับ
**รู้แต่ภาษาอย่างเดียว ไม่รุ่งมันต้องมีหลักการบ้าง!!!**
อันนี้ลองถามคนที่เขียนโปรแกรมได้ แล้วไม่ได้เรียน Com Sci หรือ Com En มานะครับ ว่า **"ทำไม Algorithm ของคนที่เรียนมามันถึงดูโหดกว่า แล้วทำไมดูมีหลักการ ดูมีการวางแผน ดูคำนวณได้ ดูจับต้องได้เป็นต้น"**
เรื่องนี้ตอบไม่ยากเลย ถ้าคุณเรียนเข้าไปลึกๆแล้ว การเขียนโปรแกรมคอมพิวเตอร์ ไม่ได้เรียนแค่ภาษาโปรแกรมมิ่งอย่างเดียว แต่เราต้องเรียน เรื่องของสถาปัตยกรรมของมัน การวางข้อมูลบนหน่วยความจำ สิ่งเหล่านี้ดูเหมือนมันไม่สำคัญเลยครับ แต่จริงๆแล้วมันโคตรจะสำคัญเลย
เพราะถ้าเรารู้ว่า คอมพิวเตอร์มันทำงานยังไง เราก็สามารถเขียนโปรแกรมได้อย่างมีประสิทธิภาพไงครับ
**Tip!!! ตอนที่เขียนพยายามเก็บโค๊ตเอาไว้นะครับ!!!** ไม่ใช้ให้เอามาระลึกความหลังอะไร แต่มันจะเป็น Resources ให้เราในอนาคต ตอนนี้เราอาจจะจำทั้งหมดได้ แต่พอเราเรียนสูงขึ้นไป ผมว่าไม่มีใครจะจำที่เรียนมาได้หมด เพราะฉะนั้นการเก็บโค๊ตไว้ก็ทำให้เราระลึกความหลังอะไรได้หน่อย แล้วการแข่งขันบางที่เราสามารถเอา Resource ซึ่งก็คือโค๊ตพวกนี้เข้าไปได้ด้วย ถึงตอนนั้นเราก็แค่ก๊อปโค๊ตเรามาแล้วก็เอามาประกอบร่างเป็นโปรแกรมใหม่ได้เลยล่ะ
สุดท้ายนี้ขอยกคำพูดของ Steve Job ไว้ข้างล่างเลย เป็นคำพูดที่เจ๋งมาก ผมชอบ.....

> "I think everybody in this country should learn how to program a computer because it teaches you how to think." - Steve Jobs

[0]: http://www.code.org "Code.org"
