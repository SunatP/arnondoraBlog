---
title: "[Dev Tip] 5 Tips to write a good Git Commit Message!"
image: "./devtip_good_git_commit.png"
category: Tutorial
excerpt: "ตอนนี้หลายๆ คนก็ได้ใช้ Git เป็น VCS ในการพัฒนาโปรแกรมแล้ว แรกๆ ผมก็เขียนแบบ งงๆ เหมือนกัน จนตอนหลังมีพี่คนนึงมาสอนว่า Commit Message ที่ดีมันควรจะทำยังไง"
date: 2015-09-22T20:13:21.000
author: arnondora
template: full-width
type: post
isFeatured: false
status: published
---

ตอนนี้หลายๆ คนก็ได้ใช้ Git เป็น VCS ในการพัฒนาโปรแกรมแล้ว แรกๆ ผมก็เขียนแบบ งงๆ เหมือนกัน จนตอนหลังมีพี่คนนึงมาสอนว่า Commit Message ที่ดีมันควรจะทำยังไง วันนี้ผมเลยหยิบยกมันมาลองเขียนให้ลองอ่านกัน เพื่อจะเอาไปปรับใช้กับ Project ของตัวเองกันนะครับ

## อย่าเขียน Subject ให้ยาวเกินไป
Subject ควรจะเป็นการสรุปสั้นๆ ไม่น่าเกิน 50 ตัวอักษรกำลังดี เขียนให้มันดูเรียบง่าย ได้ใจความสำคัญ และต้องมั่นใจด้วยว่า คนอื่นมาอ่านแล้วรู้เรื่องนะ ไม่งั้นจะเขียนทำไมล่ะเนอะ

## พยายามเขียน Subject ให้ได้ข้อมูลมากที่สุด
สืบมาจากข้อที่แล้วเลย Subject ที่ดีของ Git คือ เรียบง่าย กระชับและได้ใจความมากที่สุด ถ้าจริงๆ Subject ของเรามันสามารถสื่อสารได้ครบถ้วนแล้วก็ไม่จำเป็นต้องเขียนส่วนของ body ด้วยก็ได้ เพราะเราได้อธิบายในส่วนของ Subject ไปหมดแล้ว

## ตัวอักษรแรกของ Subject ให้ใช้ตัวใหญ่เสมอ
ลองคิดเล่นๆ ถ้าเราเรียก log มันออกมา แล้วเขียนอะไรกันมาก็ไม่รู้ ว่าอันไหนเป็นอันไหนเลย การใช้ตัวแรกของ Subject ให้เป็นตัวใหญ่ก็จะทำให้ คนอ่านสามารถอ่านมันได้ง่ายขึ้นเยอะเลย

## ลดตัวอักษรที่ไม่จำเป็น
จากข้อแรก ที่ให้พยายามกำหนดให้มันไม่เกิน 50 ตัวอักษร แต่ถ้าเราเอา 50 ตัวอักษรมานั่งพิมพ์ สิ่งที่ไม่จำเป็นเช่น - หรือ . อะไรแบบนี้ มันทำให้สิ้นเปลืองโควต้า 50 ตัวอักษรของเรา ถ้ามันไม่ทำให้ความหมายของ Message ที่เราต้องการสื่อเปลี่ยนไปก็เอาออกเถอะครับ

## ทำให้ Body ของเรามัน Warp ไม่เกิน 70 กว่าตัวอักษร
อันนี้ง่ายมากๆ ลองคิดดูนะครับ ว่าเวลาเราเรียก Log ออกมาเราอยากจะอ่าน Message ที่ยาวออกด้านข้างมากๆ เหรอครับ ถ้าไม่ ก็ให้เรา Warp Message ของเราไปเลย สัก 73 ตัวอักษรก็กำลังดีเลยล่ะ
5 Tips ที่ผมได้เล่าไปน่าจะทำให้ Git ของใครหลายๆ คนน่าอ่านขึ้นเยอะนะครับ Git น่าอ่าน Project ไหลลื่นนะครับ สวัสดีครับ!
