---
title: "เล่าเรื่อง Arnondora.in.th 4.0 : Design Process"
image: "./arnondora-40-signed.png"
category: Review
excerpt: "มาแล้วตามคำเรียกร้องกับการเล่าเรื่องเบื้องหลังการออกแบบเว็บใหม่ที่มีหลาย ๆ อย่างเปลี่ยนไปมากมาย วันนี้จะมาพาดูกันว่าตอนออกแบบกว่ามันจะได้เว็บอย่างที่เห็นมันต้องผ่านอะไรมากบ้าง"
date: 2018-01-09T22:50:20.000
author: arnondora
template: "full-width"
type: "post"
isFeatured: false
status: draft
---

มาช้าดีกว่าไม่มากับเรื่องเล่าในการสร้างเว็บน้ีขึ้นมา ต้องเกริ่นก่อนว่าการได้มาซึ่งเว็บใหม่นี้ไม่ได้มาตามเวลาที่วางไว้สักเท่าไหร่ แต่เป็นเพราะความ ลำไย ของ Hosting ที่เคยใช้อยู่ล้วน ๆ ที่ DB ล่มกันทุกวัน วันละ 1-2 ครั้งก็ว่ากันไป

เลยทำให้ต้องลองหา Solution ใหม่ ๆ มาจัดการ (เดี๋ยวจะไปเล่าในตอน Programming) แต่ไหน ๆ ก็ต้องเขียนเว็บเองแล้ว ก็เริ่มจาก Design ใหม่เลยละกัน

## Understanding User

เหมือนกับในเวอร์ชั่นที่แล้วเลย ที่เราต้องเข้าไปดูก่อนว่าผู้อ่านของเราเข้าเว็บตรงไหนยังไงบ้าง หลัก ๆ Traffic ก็จะคล้าย ๆ กับปีก่อนเลยที่มักจะเข้ามาผ่าน Search Engine เป็นอันดับ 1 และ Social เป็นอันดับ 2

ทำให้สิ่งที่ต้องคำนึงถึงเป็นอย่างมากคือเรื่องของ SEO เพราะถือว่าเป็นผู้อ่านส่วนใหญ่ สิ่งนึงที่ดูได้จาก Google Analytics คือ การที่คนเข้ามาผ่าน Search Engine เขามักจะมีหัวเรื่องที่เขาอยากอ่านอยู่แล้ว เขาจึง Search แล้วมาได้เว็บเรา ดังนั้นการจัดการเรื่องนี้เราต้องทำใน 2 ส่วนคือ การทำให้คนสามารถหาเราเจอใน Search Engine ได้ง่ายขึ้น และเราทำให้คนที่เข้ามาอ่านอยู่กับเราต่อ (หมายความว่า ทำให้เราไม่กดออกหลังจากที่เราอ่านหน้าที่เปิดเข้ามาจบ)

ผู้อ่านอีกส่วนหนึ่งที่ผมอยากจะเริ่มเข้ามาเน้นมาขึ้นคือ ผู้อ่านที่เข้ามาแบบ Direct ที่เข้าหาเว็บมาหน้าแรกตรง ๆ ผู้อ่านกลุ่มนี้จะต่างจากกลุ่มเมื่อครู่ตรงที่เขาไม่ได้มีเรื่องที่จะอ่านเป็นพิเศษ ที่แค่เปิดเข้ามาหาอะไรอ่าน (หรือโดนหลอกให้เปิดเข้ามารึเปล่าก็ไม่รู้ ฮ่า ๆ) วิธีที่จะทำให้เราไม่ออกเมื่อเจอหน้าแรกคือ เราอาจจะต้องนำเสนอเรื่องที่ทำให้เรากดได้ กับ Design ที่ทำให้ดูแล้วได้ First Impression ที่ดี

ถ้าเราดูเข้าไปในลึกขึ้น จาก Google Analytics จะทำให้ผมเห็นได้ว่า ช่วงเวลาที่ Peak จะเป็นช่วงเย็นราว ๆ 6 โมงถึง 3 ทุ่ม และอีกช่วงที่ Peak น้อยลงมาหน่อยคือช่วง เช้า ก่อนเริ่มงาน และ กลางวันเป็นอันดับสุดท้าย ส่วนสุดสัปดาห์ก็จะค่อนข้างเงียบเป็นป่าช้าหน่อย ๆ

นอกจากเรื่องของ Design แล้ว เรื่องของอุปกรณ์ที่ใช้ในการเปิดก็สำคัญเช่นกัน เพราะเปิดผ่านคอมย่อมได้ประสบการณ์การใช้งานที่ต่างจากเปิดผ่าน Smartphone แน่นอน จากสถิติที่เก็บมาทำให้เห็นว่า ผู้อ่านส่วนใหญ่นั้นจะอยู่บน Smartphone ซะเป็นส่วนใหญ่ แถมสัดส่วนของผู้อ่านที่เป็น Smartphone ยังเพิ่มขึ้นกว่า **1.3%** จากปีที่แล้ว ทำให้การออกแบบเว็บใหม่นั้นจะเน้นไปทางการใช้ประสบการณ์การอ่านที่ดีขึ้นในฝั่งของ Mobile มากขึ้น (แต่ก็ไม่ได้ทิ้งฝั่ง Device ที่จอใหญ่ ๆ นะ ไม่งอลน้าา)

## Let's Design

เหนือสิ่งอื่นใด ก่อนที่จะเริ่ม Design เราก็ต้องเริ่มเลือกสี และอักษรกันก่อน จริง ๆ ก็อย่าเรียกว่า Design เลย เพราะก็ใช้ของเก่านั้นแหละ เหตุผลที่เลือก Font และสีนี้ เพราะ **ชอบ** โอเคนะ จบนะ ! ไม่ได้มีเหตุผลอะไรมาก

จากในหัวข้อที่แล้ว ผมจะแบ่งผู้อ่านออกเป็น 2 ประเภทใหญ่ ๆ คือคนที่เข้ามาตรง ๆ กับคนที่เข้ามาผ่านลิงค์ต่าง ๆ ส่วนใหญ่แล้วอย่างหลังจะมากกว่า ส่วนมากจะมาจาก Search Engine ล้วน ๆ

// Next Story + Recommend Story from other website

ดังนั้นขอเริ่มที่ประชากรส่วนมากคือ ผู้อ่านที่มาจากลิงค์ข้างนอกก่อน ต้องทำความเข้าใจก่อนว่า กลุ่มนี้จะเป็นผู้อ่านที่กดเข้ามาเพราะเห็นชื่อหัวข้อแล้วจึงกดเข้ามา ฉะนั้นเรื่องของเนื้อหาอาจจะไม่ใช่ประเด็นตรงนี้เท่าไหร่ แต่ปัญหาที่ผมคิดถึงคือ เราจะทำยังไงให้เราอยู่กับเว็บเราต่อ มันจึงทำให้ผมลองไปดูเว็บข่าว หรือบทความต่าง ๆ ซึ่งวิธีที่ใช้กันคือ การมี Recommend Story หรือ Next Story ขึ้นมา เพื่อดึงดูดให้ผู้อ่าน ไปอ่านบทความอื่น ๆ เพื่อเป็นการเพิ่มยอดนั่นเอง

// Next Story + Recommend Story from arnondora

ผมเลยเลือกที่จะลองหยิบวิธีนี้มาใช้ดู ฉะนั้นเราก็จะเห็นว่า เมื่อเราอ่านบทความจบแล้วมันก็จะมีบทความต่อไป และถัดจากนั้นก็จะเป็นบทความแนะนำที่อยู่ในประเภทเดียวกัน ถ้าเป็นเราไปอ่านเว็บอื่นแล้วตรง Suggested Stories เป็นเรื่องที่ไม่น่าสนใจหรือ เป็นเรื่องที่ไม่เกี่ยวข้องกับเรื่องที่เราพึ่งอ่านมา เราก็จะข้ามมันไป

ฉะนั้นเรื่องการเลือกเรื่องที่จะเอามาใส่ตรงนี้จึงเป็นเรื่องที่สำคัญมาก ณ ตอนที่เขียนบทความนี้ ยังใช้การหยิบบทความจาก Category เดียวกันมาแนะนำอยู่ ซึ่งมันอาจจะยังไม่น่าสนใจเท่าไหร่ แต่ในอนาคต (อันใกล้ ตามเวลาว่างของคนเขียน) จะเอาสิ่งที่เรียกว่า **Collaborative Filtering** ที่ Netflix และ Spotify ใช้ในการแนะนำหนังและเพลงต่อไป มาใช้ในการแนะนำบทความถัดไปให้กับเว็บเราเช่นกัน ตอนนี้ก็ Implement เรียบร้อยแล้วละ แต่ยังไม่ได้หยิบลงมาใช้เนื่องจาก Data ยังไม่เพียงพอที่จะทำให้ได้ Model ที่น่าสนใจออกมาได้ อาจจะต้องรอสักพักเน้อ

// Index Page

มาทีประชากรอีกกลุ่มหนึ่งคือ คนที่เข้ามาในเว็บตรง ๆ โดยที่ไม่ได้คิดมาก่อนว่าจะอ่านอะไร ซึ่งบทความที่เขาน่าจะกดเป็นอันแรกก็น่าจะเป็นบทความล่าสุดที่แสดงอยู่อันแรกของเว็บแน่นอน แต่บางทีบทความล่าสุดอาจจะไม่ได้เป็นบทความที่ไม่ได้ดึงดูดอะไรมาก มันจะดีกว่ามั้ยถ้าเราสามารถทำให้ผู้อ่านกลุ่มนี้สามารถเข้ามาอ่านบทความที่คิดว่า น่าจะดึงคนไว้ได้

Feature Story ในหน้าแรกจึงเกิดขึ้น เพื่อให้ผมสามารถเลือกบทความที่อยู่ในจุดที่เป็นจุดเด่น เพื่อสร้างโอกาสมากขึ้นที่ผู้อ่านกลุ่มนี้จะเลือกอ่านบทความที่เป็น Feature Story ที่สามารถสร้าง First Impression ที่ดี ทำให้ไปอ่านบทความต่อไปต่อได้ มันก็จะโยงกลับไปเป็นผู้อ่านในกลุ่มแรกต่อไปนั่นเอง

// Life Cycle

ถึงตอนนี้เราจะเห็นแล้วว่า การที่ผู้อ่านเข้ามาอ่านนั้น เราสามารถเขียนเป็นเรื่องราวได้ มันก็จะเริ่มจากการที่ผู้อ่านกดเข้ามาในหน้าเรา ถ้าเข้ามาตรง ๆ ก็จะลองเลือกบทความที่อาจจะเป็นบทความแนะนำ หรือเป็นบทความล่าสุด แล้วจึงเข้าไปอ่าน พออ่านไป ถ้าเขาชอบ เขาเลื่อนลงไปอ่านเรื่อย ๆ สุดท้ายก็จะเจอบทความต่อไป แล้วกดไปหาบทความที่เขาสนใจ หรือถ้าบทความแนะนำนั้นไม่น่าสำหรับเขาแล้ว เขาก็จะออกไป มันก็จะวิ่งแบบนี้ไปเรื่อย ๆ

จากสถิติแล้วผู้อ่านมักจะเผ่นไปจากหลังจากที่อ่านบทความที่ 2 จบแล้ว.... ผู้อ่านก็คงไม่อ่านตลอดไปถูกม่ะ !

// Reader Page

เว็บ Blog หน้าที่สำคัญที่สุดก็ต้องเป็นหน้าที่แสดงบทความแน่นอน ในครั้งนี้หน้าอ่านบทความก็ได้ถูกออกแบบใหม่เช่นกัน เพื่อสร้างประสบการณ์การอ่านที่ดีขึ้น ก่อนจะ Design หน้านี้ก็เข้าไปดูจากในหลาย ๆ เว็บไซต์มากว่า แบบไหนมันเข้ากับเว็บของผม จนสุดท้ายเลยลองหยิบหลาย ๆ อันมาผสมกัน แล้วดูว่ามันจะเป็นยังไง ออกมาดีซะงั้น

// Feature Image in Reader Page

เริ่มจาก Feature Image ด้านบนก่อน ที่จริง ๆ แล้วหน้าตาคล้าย ๆ กันนี้ถูกนำไปใช้ใน Page ของเว็บตัวเก่าแล้วละ ก็เอาตรง ๆ คือชอบอยากได้แบบนี้ มาในเวอร์ชั่นนี้เลยเอามาใช้เป็น Default ซะเลย

// Feature Image has Text in Image

ปัญหามันจะเกิด เพราะ Feature Image ของบทความเก่า ๆ มันจะมี Text อยู่ด้วยเพื่อเวลาที่เราเอาไปแชร์ใน Social Network คนจะได้เข้าใจมากขึ้น ไม่ใช่เอาภาพอะไรไม่รู้เข้าไป แล้วพอเวลาเราเอามาแสดงผลในเว็บแบบนี้ มันก็จะมีชื่อบทความทั้งบนภาพ และบนตัวหนังสือที่อยู่ทับภาพอีก ทำให้อ่านยากมาก

เมื่อตอนเว็บเก่าเป็น Wordpress ก็ไม่รู้จะเซ็ตยังไงให้มันแยก แต่พอมารอบนี้ทำเองตั้งแต่ระบบเลยไง ปัญหานี้เลยแก้ได้อย่างง่ายดาย โดยการทำ 2 Template ที่หน้าตามใกล้กันอันนึงเป็น Template แบบปกติที่มีชื่อเรื่องเป็นตัวหนังสือวางอยู่บนภาพเลย กับอีกเวอร์ชั่นนึง ชื่อเรื่องจะวางอยู่ถัดลงมาจาก Feature Image ทำให้จัดการเรื่องของภาพได้ง่ายขึ้น

// Share Button

มาที่ปุ่มแชร์กันบ้าง จากในเวอร์ชั่นที่แล้วพบปัญหากับการใช้งานบนโทรศัพท์ และอุปกรณ์ที่มีจอขนาดเล็กซะเป็นส่วนใหญ่ เพราะปุ่มแชร์ด้านล่างขวามันจะไปทับกับเนื้อความ ทำให้อ่านได้ยากขึ้น มาในเวอร์ชั่นนี้ก็เลยแก้ปัญหาด้วยการทำเป็นแถบนึงด้านล่างขึ้นมาเลย (ตามที่เว็บอื่น ๆ ชอบทำ) ข้อดีของการไปก๊อปเว็บอื่น ๆ มาคือผู้อ่านเวลาเจออะไรที่เขาเคยเจอจากเว็บอื่นแล้วเขาก็จะรู้สึกคุ้นเคยกว่า ทำให้มันดู Friendly กว่า (เหรอ ? จริงเหรอ ?)

> อ้าวแล้วฝั่งหน้าจอใหญ่ จะเอาไปไว้ไหน ??

คิดหนักเลยละอันนี้ ตอนแรกที่เว็บเวอร์ชั่นใหม่ออกมาก็เอาไปไว้ข้าง ๆ เลย แต่ปัญหามันอยู่ที่ตอนเขียนที่มันดันต้องไปทับกับบทความ กับเรื่องการวางขนาดหลาย ๆ อย่างทำได้ยาก ทำให้มันมีปัญหาเยอะมาก เลยตัดสินใจเปลี่ยนมันมาวางบน Navigation Bar มันซะเลย แต่ถ้าจะแสดง Menu และปุ่มรูป Social Network ก็น่าจะทำให้คิดว่าเป็นเพจของผมแน่นอน เลยแก้ เอา Menu ออก และเปลี่ยนเป็นชื่อเรื่องแทน ก็จะช่วยลดปัญหานี้ได้

## สรุป

เว็บใหม่นี้ออกแบบโดยอาศัยข้อมูลการใช้งานเว็บจากเมื่อปีก่อน เพื่อสร้างประสบการณ์อ่านที่ดีขึ้นในปีนี้และปีต่อ ๆ ไป เว็บปีนี้อาจจะต่างจากปีอื่นในหลาย ๆ จุด เพราะตอนนี้ไม่ได้ใช้ Wordpress แล้ว แต่มาเขียนเองทั้งหมด ทำให้เวลาเราอยากใส่ Feature ใหม่ ๆ ก็สามารถใส่ได้แบบตามใจมากขึ้น เพราะเขียนเองได้ทั้งหมดนั่นเอง

ตอนหน้ามาอ่านกันว่า หลังจากที่ผมได้ Design ไปแล้ว เวลาเอามาทำจริงมันจะเป็นยังไงมาดูกันในตอนหน้านะฮ้าฟ อ๋ออ ก่อนจะจาก [Source Code](https://www.github.com/arnondora/arnondoraBlog) ของเว็บตอนนี้ผมปล่อยอยู่ใน Github ด้วยนะ ถ้าอยากรู้ว่าผมเขียนยังไง ก็ลองเข้าไปดูได้
